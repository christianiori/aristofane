<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title> Gli Acarnesi
				</title>
			</titleStmt>
			<publicationStmt>
				<p>
					Pubblicato nel 2024
				</p>
			</publicationStmt>
			<sourceDesc>
				<p>
					Trascritto da Poesialatina
				</p>
			</sourceDesc>
		</fileDesc>
	</teiHeader>
	<text>
		<body>
			<div type="scena" n="1">
			<sp who="#Di">
				<speaker>Diceopoli</speaker>
				<lg>
					<l>Ὅσα δὴ δέδηγμαι τὴν ἐμαυτοῦ καρδίαν,</l>
					<l>ἥσθην δὲ βαιά, πάνυ δὲ βαιά, τέτταρα·</l>
					<l>ἃ δ' ὠδυνήθην, ψαμμακοσιογάργαρα.</l>
					<l>Φέρ' ἴδω, τί δ' ἥσθην ἄξιον χαιρηδόνος;</l>
					<l>Ἐγᾦδ' ἐφ' ᾧ γε τὸ κέαρ εὐφράνθην ἰδών,</l>
					<l>τοῖς πέντε ταλάντοις οἷς Κλέων ἐξήμεσεν.</l>
					<l>Ταῦθ' ὡς ἐγανώθην, καὶ φιλῶ τοὺς ἱππέας</l>
					<l>διὰ τοῦτο τοὔργον· ἄξιον γὰρ Ἑλλάδι.</l>
					<l>Ἀλλ' ὠδυνήθην ἕτερον αὖ τραγῳδικόν,</l>
					<l>ὅτε δὴ 'κεχήνη προσδοκῶν τὸν Αἰσχύλον,</l>
					<l>ὁ δ' ἀνεῖπεν· "Εἴσαγ', ὦ Θέογνι, τὸν χορόν".</l>
					<l>Πῶς τοῦτ' ἔσεισέ μου δοκεῖς τὴν καρδίαν;</l>
					<l>Ἀλλ' ἕτερον ἥσθην, ἡνίκ' ἐπὶ Μόσχῳ ποτὲ</l>
					<l>Δεξίθεος εἰσῆλθ' ᾀσόμενος Βοιώτιον.</l>
					<l>Τῆτες δ' ἀπέθανον καὶ διεστράφην ἰδών,</l>
					<l>ὅτε δὴ παρέκυψε Χαῖρις ἐπὶ τὸν ὄρθιον.</l>
					<l>Ἀλλ' οὐδεπώποτ' ἐξ ὅτου 'γὼ ῥύπτομαι</l>
					<l>οὕτως ἐδήχθην ὑπὸ κονίας τὰς ὀφρῦς</l>
					<l>ὡς νῦν, ὁπότ' οὔσης κυρίας ἐκκλησίας</l>
					<l>ἑωθινῆς ἔρημος ἡ πνὺξ αὑτηί,</l>
					<l>οἱ δ' ἐν ἀγορᾷ λαλοῦσι κἄνω καὶ κάτω</l>
					<l>τὸ σχοινίον φεύγουσι τὸ μεμιλτωμένον.</l>
					<l>Οὐδ' οἱ πρυτάνεις ἥκουσιν, ἀλλ' ἀωρίαν</l>
					<l>ἥκοντες, εἶτα δ' ὠστιοῦνται πῶς δοκεῖς</l>
					<l>ἐλθόντες ἀλλήλοισι περὶ πρώτου ξύλου,</l>
					<l>ἁθρόοι καταρρέοντες· εἰρήνη δ' ὅπως</l>
					<l>ἔσται προτιμῶσ' οὐδέν· ὦ πόλις πόλις.</l>
					<l>Ἐγὼ δ' ἀεὶ πρώτιστος εἰς ἐκκλησίαν</l>
					<l>νοστῶν κάθημαι· κᾆτ' ἐπειδὰν ὦ μόνος,</l>
					<l>στένω, κέχηνα, σκορδινῶμαι, πέρδομαι,</l>
					<l>ἀπορῶ, γράφω, παρατίλλομαι, λογίζομαι,</l>
					<l>ἀποβλέπων εἰς τὸν ἀγρόν, εἰρήνης ἐρῶν,</l>
					<l>στυγῶν μὲν ἄστυ, τὸν δ' ἐμὸν δῆμον ποθῶν,</l>
					<l>ὃς οὐδεπώποτ' εἶπεν· "Ἄνθρακας πρίω",</l>
					<l>οὐκ ὄξος, οὐκ ἔλαιον, οὐδ' ᾔδει πρίω,</l>
					<l>ἀλλ' αὐτὸς ἔφερε πάντα χὠ πρίων ἀπῆν.</l>
					<l>Νῦν οὖν ἀτεχνῶς ἥκω παρεσκευασμένος</l>
					<l>βοᾶν, ὑποκρούειν, λοιδορεῖν τοὺς ῥήτορας,</l>
					<l>ἐάν τις ἄλλο πλὴν περὶ εἰρήνης λέγῃ.</l>
					<l>Ἀλλ' οἱ πρυτάνεις γὰρ οὑτοιὶ μεσημβρινοί.</l>
					<l>Οὐκ ἠγόρευον; τοῦτ' ἐκεῖν' οὑγὼ 'λεγον·</l>
					<l>εἰς τὴν προεδρίαν πᾶς ἀνὴρ ὠστίζεται.</l>
				</lg>	
			</sp>
			<sp who="#Ar">
				<speaker>Araldo</speaker>
				<lg>
					<l>Πάριτ' εἰς τὸ πρόσθεν,</l>
					<l>πάριθ', ὡς ἂν ἐντὸς ἦτε τοῦ καθάρματος.</l>
				</lg>
			</sp>
			<sp who="#An">
				<speaker>Anfiteo</speaker>
				<l>Ἤδη τις εἶπε;</l>
			</sp>
			<sp who="#Ar">
				<speaker>Araldo</speaker>
				<l>Τίς ἀγορεύειν βούλεται;</l>
			</sp>
			<sp who="#An">
				<speaker>Anfiteo</speaker>
				<l>Ἐγώ.</l>
			</sp>
			<sp who="#Ar">
				<speaker>Araldo</speaker>
				<l>Τίς ὤν;</l>
			</sp>
			<sp who="#An">
				<speaker>Anfiteo</speaker>
				<l>Ἀμφίθεος.</l>
			</sp>
			<sp who="#Ar">
				<speaker>Araldo</speaker>
				<l>Οὐκ ἄνθρωπος;</l>
			</sp>
			<sp who="#An">
				<speaker>Anfiteo</speaker>
				<lg>
					<l>Οὔ,</l>
					<l>ἀλλ' ἀθάνατος. Ὁ γὰρ Ἀμφίθεος Δήμητρος ἦν</l>
					<l>καὶ Τριπτολέμου· τούτου δὲ Κελεὸς γίγνεται·</l>
					<l>γαμεῖ δὲ Κελεὸς Φαιναρέτην τήθην ἐμήν,</l>
					<l>ἐξ ἧς Λυκῖνος ἐγένετ'· ἐκ τούτου δ' ἐγώ.</l>
					<l>Ἀθάνατός εἰμ'· ἐμοὶ δ' ἐπέτρεψαν οἱ θεοὶ</l>
					<l>σπονδὰς ποεῖσθαι πρὸς Λακεδαιμονίους μόνῳ.</l>
					<l>Ἀλλ' ἀθάνατος ὤν, ἄνδρες, ἐφόδι' οὐκ ἔχω·</l>
					<l>οὐ γὰρ διδόασιν οἱ πρυτάνεις.</l>
				</lg>
			</sp>
			<sp who="#Ar">
				<speaker>Araldo</speaker>
				<l>Οἱ τοξόται.</l>
			</sp>
			<sp who="#An">
				<speaker>Anfiteo</speaker>
				<l>Ὦ Τριπτόλεμε καὶ Κελεέ, περιόψεσθέ με;</l>
			</sp>
			<sp who="#Di">
				<speaker>Diceopoli</speaker>
				<lg>
					<l>Ὦνδρες πρυτάνεις, ἀδικεῖτε τὴν ἐκκλησίαν</l>
					<l>τὸν ἄνδρ' ἀπάγοντες, ὅστις ἡμῖν ἤθελεν</l>
					<l>σπονδὰς ποεῖσθαι καὶ κρεμάσαι τὰς ἀσπίδας.</l>
				</lg>
			</sp>
			<sp who="#Ar">
				<speaker>Araldo</speaker>
				<l>Κάθησο, σῖγα.</l>
			</sp>
			<sp who="#Di">
				<speaker>Diceopoli</speaker>
				<lg>
					<l>Μὰ τὸν Ἀπόλλω 'γὼ μὲν οὔ,</l>
					<l>ἢν μὴ περὶ εἰρήνης γε πρυτανεύσητέ μοι.</l>
				</lg>
			</sp>
			<sp who="#Ar">
				<speaker>Araldo</speaker>
				<l>Οἱ πρέσβεις οἱ παρὰ βασιλέως.</l>
			</sp>
			<sp who="#Di">
				<speaker>Diceopoli</speaker>
				<lg>
					<l>Ποίου βασιλέως; Ἄχθομαι 'γὼ πρέσβεσιν</l>
					<l>καὶ τοῖς ταὧσι τοῖς τ' ἀλαζονεύμασιν.</l>
				</lg>
			</sp>
			<sp who="#Ar">
				<speaker>Araldo</speaker>
				<l>Σίγα.</l>
			</sp>
			<sp who="#Di">
				<speaker>Diceopoli</speaker>
				<l>Βαβαιάξ. Ὦκβάτανα τοῦ σχήματος.</l>
			</sp>
			<sp who="#Ve">
				<speaker>Vecchio</speaker>
				<lg>
					<l>Ἐπέμψαθ' ἡμᾶς ὡς βασιλέα τὸν μέγαν</l>
					<l>μισθὸν φέροντας δύο δραχμὰς τῆς ἡμέρας</l>
					<l>ἐπ' Εὐθυμένους ἄρχοντος.</l>
				</lg>
			</sp>
			<sp who="#Di">
				<speaker>Diceopoli</speaker>
				<l>Οἴμοι τῶν δραχμῶν.</l>
			</sp>
			<sp who="#Ve">
				<speaker>Vecchio</speaker>
				<lg>
					<l>Καὶ δῆτ' ἐτρυχόμεσθα τῶν Καϋστρίων</l>
					<l>πεδίων ὁδοιπλανοῦντες ἐσκηνημένοι,</l>
					<l>ἐφ' ἁρμαμαξῶν μαλθακῶς κατακείμενοι,</l>
					<l>ἀπολλύμενοι.</l>
				</lg>
			</sp>
			<sp who="#Di">
				<speaker>Diceopoli</speaker>
				<lg>
					<l>Σφόδρα γὰρ ἐσῳζόμην ἐγὼ</l>
					<l>παρὰ τὴν ἔπαλξιν ἐν φορυτῷ κατακείμενος.</l>
				</lg>
			</sp>
			<sp who="#Ve">
				<speaker>Vecchio</speaker>
				<lg>
					<l>Ξενιζόμενοι δὲ πρὸς βίαν ἐπίνομεν</l>
					<l>ἐξ ὑαλίνων ἐκπωμάτων καὶ χρυσίδων</l>
					<l>ἄκρατον οἶνον ἡδύν.</l>
				</lg>
			</sp>
			<sp who="#Di">
				<speaker>Diceopoli</speaker>
				<l>Ὦ Κραναὰ πόλις,</l>
				<l>ἆρ' αἰσθάνει τὸν κατάγελων τῶν πρέσβεων;</l>
			</sp>
			<sp who="#Ve">
				<speaker>Vecchio</speaker>
				<lg>
					<l>Οἱ βάρβαροι γὰρ ἄνδρας ἡγοῦνται μόνους</l>
					<l>τοὺς πλεῖστα δυναμένους φαγεῖν τε καὶ πιεῖν.</l>
				</lg>
			</sp>
			<sp who="#Di">
				<speaker>Diceopoli</speaker>
				<l>Ἡμεῖς δὲ λαικαστάς τε καὶ καταπύγονας.</l>
			</sp>
			<sp who="#Ve">
				<speaker>Vecchio</speaker>
				<lg>
					<l>Ἔτει τετάρτῳ δ' εἰς τὰ βασίλει' ἤλθομεν·</l>
					<l>ἀλλ' εἰς ἀπόπατον ᾤχετο στρατιὰν λαβών,</l>
					<l>κἄχεζεν ὀκτὼ μῆνας ἐπὶ χρυσῶν ὀρῶν.</l>
				</lg>
			</sp>
			<sp who="#Di">
				<speaker>Diceopoli</speaker>
				<lg>
					<l>Πόσου δὲ τὸν πρωκτὸν χρόνου ξυνήγαγεν;</l>
					<l>Τῇ πανσελήνῳ;</l>
				</lg>
			</sp>
			<sp who="#Ve">
				<speaker>Vecchio</speaker>
				<lg>
					<l>Κᾆτ' ἀπῆλθεν οἴκαδε.</l>
					<l>Εἶτ' ἐξένιζε παρετίθει θ' ἡμῖν ὅλους</l>
					<l>ἐκ κριβάνου βοῦς.</l>
				</lg>
			</sp>
			<sp who="#Di">
				<speaker>Diceopoli</speaker>
				<lg>
					<l>Καὶ τίς εἶδε πώποτε</l>
					<l>βοῦς κριβανίτας; Τῶν ἀλαζονευμάτων.</l>
					</lg>
			</sp>
			<sp who="#Ve">
				<speaker>Vecchio</speaker>
				<lg>
					<l>Καὶ ναὶ μὰ Δί' ὄρνιν τριπλάσιον Κλεωνύμου</l>
					<l>παρέθηκεν ἡμῖν· ὄνομα δ' ἦν αὐτῷ φέναξ.</l>
				</lg>
			</sp>
			<sp who="#Di">
				<speaker>Diceopoli</speaker>
				<l>Ταῦτ' ἄρ' ἐφενάκιζες σὺ δύο δραχμὰς φέρων.</l>
			</sp>
			<sp who="#Ve">
				<speaker>Vecchio</speaker>
				<lg>
					<l>Καὶ νῦν ἄγοντες ἥκομεν Ψευδαρτάβαν,</l>
					<l>τὸν βασιλέως Ὀφθαλμόν.</l>
				</lg>
			</sp>
			<sp who="#Di">
				<speaker>Diceopoli</speaker>
				<lg>
					<l>Ἐκκόψειέ γε</l>
					<l>κόραξ πατάξας, τόν γε σὸν τοῦ πρέσβεως.</l>
				</lg>
			</sp>
			<sp who="#Ar">
				<speaker>Araldo</speaker>
				<l>Ὁ βασιλέως Ὀφθαλμός.</l>
			</sp>
			<sp who="#Di">
				<speaker>Diceopoli</speaker>
				<lg>
					<l>Ὦναξ Ἡράκλεις.</l>
					<l>Πρὸς τῶν θεῶν, ἄνθρωπε, ναύφρακτον βλέπεις,</l>
					<l>ἢ περὶ ἄκραν κάμπτων νεώσοικον σκοπεῖς;</l>
					<l>Ἄσκωμ' ἔχεις που περὶ τὸν ὀφθαλμὸν κάτω;</l>
				</lg>
			</sp>
			<sp who="#Ve">
				<speaker>Vecchio</speaker>
				<lg>
					<l>Ἄγε δὴ σὺ βασιλεὺς ἅττα σ' ἀπέπεμψεν φράσον</l>
					<l>λέξοντ' Ἀθηναίοισιν, ὦ Ψευδαρτάβα.</l>
				</lg>
			</sp>
			<sp who="#Ps">
				<speaker>Pseudoartabano</speaker>
				<l>Ι αρταμανε Ξαρξας απιαονα σατρα.</l>
			</sp>
			<sp who="#Ve">
				<speaker>Vecchio</speaker>
				<l>Ξυνῆκας ὃ λέγει;</l>
			</sp>
			<sp who="#Di">
				<speaker>Diceopoli</speaker>
				<l> Μὰ τὸν Ἀπόλλω 'γὼ μὲν οὔ.</l>
			</sp>
			<sp who="#Ve">
				<speaker>Vecchio</speaker>
				<lg>
					<l> Πέμψειν βασιλέα φησὶν ὑμῖν χρυσίον.</l>
					<l>Λέγε δὴ σὺ μεῖζον καὶ σαφῶς τὸ χρυσίον.</l>
				</lg>
			</sp>
			<sp who="#Ps">
				<speaker>Pseudoartabano</speaker>
				<l>Οὐ ληψι χρυσο, χαυνόπρωκτ' Ἰαοναυ.</l>
			</sp>
			<sp who="#Di">
				<speaker>Diceopoli</speaker>
				<l>Οἴμοι κακοδαίμων ὡς σαφῶς.</l>
			</sp>
			<sp who="#Ve">
				<speaker>Vecchio</speaker>
				<l>Τί δαὶ λέγει;</l>
			</sp>
			<sp who="#Di">
				<speaker>Diceopoli</speaker>
				<lg>
					<l>Ὅ τι; χαυνοπρώκτους τοὺς Ἰάονας λέγει,</l>
					<l>εἰ προσδοκῶσι χρυσίον ἐκ τῶν βαρβάρων.</l>
				</lg>
			</sp>
			<sp who="#Ve">
				<speaker>Vecchio</speaker>
				<l>Οὔκ, ἀλλ' ἀχάνας ὅδε γε χρυσίου λέγει.</l>
			</sp>
			<sp who="#Di">
				<speaker>Diceopoli</speaker>
				<lg>
					<l>Ποίας ἀχάνας; Σὺ μὲν ἀλαζὼν εἶ μέγας.</l>
					<l>Ἀλλ' ἄπιθ'· ἐγὼ δὲ βασανιῶ τοῦτον μόνος.</l>
					<l>Ἄγε δὴ σὺ φράσον ἐμοὶ σαφῶς πρὸς τουτονί,</l>
					<l>ἵνα μή σε βάψω βάμμα Σαρδιανικόν·</l>
					<l>βασιλεὺς ὁ μέγας ἡμῖν ἀποπέμψει χρυσίον; ‑</l>
					<l>Ἄλλως ἄρ' ἐξαπατώμεθ' ὑπὸ τῶν πρέσβεων; ‑</l>
					<l>Ἑλληνικόν γ' ἐπένευσαν ἄνδρες οὑτοιί,</l>
					<l>κοὐκ ἔσθ' ὅπως οὐκ εἰσὶν ἐνθένδ' αὐτόθεν.</l>
					<l>Καὶ τοῖν μὲν εὐνούχοιν τὸν ἕτερον τουτονὶ</l>
					<l>ἐγᾦδ' ὅς ἐστι, Κλεισθένης ὁ Σιβυρτίου.</l>
					<l>Ὦ θερμόβουλον πρωκτὸν ἐξυρημένε.</l>
					<l>Τοιόνδε δ', ὦ πίθηκε, τὸν πώγων' ἔχων</l>
					<l>εὐνοῦχος ἡμῖν ἦλθες ἐσκευασμένος;</l>
					<l>Ὁδὶ δὲ τίς ποτ' ἐστίν; οὐ δήπου Στράτων;</l>
				</lg>
			</sp>
			<sp who="#Ar">
				<speaker>Araldo</speaker>
				<lg>
					<l>Σίγα, κάθιζε.</l>
					<l>Τὸν βασιλέως Ὀφθαλμὸν ἡ βουλὴ καλεῖ</l>
					<l>εἰς τὸ πρυτανεῖον.</l>
				</lg>
			</sp>
			<sp who="#Di">
				<speaker>Diceopoli</speaker>
				<lg>
					<l>Ταῦτα δῆτ' οὐκ ἀγχόνη;</l>
					<l>Κἄπειτ' ἐγὼ δῆτ' ἐνθαδὶ στραγγεύομαι,</l>
					<l>τοὺς δὲ ξενίζειν οὐδέποτ' ἴσχει γ' ἡ θύρα;</l>
					<l>Ἀλλ' ἐργάσομαί τι δεινὸν ἔργον καὶ μέγα.</l>
					<l>Ἀλλ' Ἀμφίθεός μοι ποῦ 'στιν;</l>
				</lg>
			</sp>
			<sp who="#An">
				<speaker>Anfiteo</speaker>
				<l>Οὑτοσὶ πάρα.</l>
			</sp>
			<sp who="#Di">
				<speaker>Diceopoli</speaker>
				<lg>
					<l>Ἐμοὶ σὺ ταυτασὶ λαβὼν ὀκτὼ δραχμὰς</l>
					<l>σπονδὰς πόησαι πρὸς Λακεδαιμονίους μόνῳ</l>
					<l>καὶ τοῖσι παιδίοισι καὶ τῇ πλάτιδι·</l>
					<l>ὑμεῖς δὲ πρεσβεύεσθε καὶ κεχήνετε</l>
				</lg>
			</sp>
			<sp who="#Ar">
				<speaker>Araldo</speaker>
				<l>Προσίτω Θέωρος ὁ παρὰ Σιτάλκους.</l>
			</sp>
			<sp who="#Te">
				<speaker>Teoro</speaker>
				<l>Ὁδί.</l>
			</sp>
			<sp who="#Di">
				<speaker>Diceopoli</speaker>
				<l>Ἕτερος ἀλαζὼν οὗτος εἰσκηρύττεται.</l>
			</sp>
			<sp who="#Te">
				<speaker>Teoro</speaker>
				<l>Χρόνον μὲν οὐκ ἂν ἦμεν ἐν Θρᾴκῃ πολύν, ‑</l>
			</sp>
			<sp who="#Di">
				<speaker>Diceopoli</speaker>
				<l>Μὰ Δί' οὐκ ἄν, εἰ μισθόν γε μὴ 'φερες πολύν.</l>
			</sp>
			<sp who="#Te">
				<speaker>Teoro</speaker>
				<lg>
					<l>εἰ μὴ κατένειψε χιόνι τὴν Θρᾴκην ὅλην</l>
					<l>καὶ τοὺς ποταμοὺς ἔπηξ', ‑</l>
				</lg>
			</sp>
			<sp who="#Di">
				<speaker>Diceopoli</speaker>
				<lg>
					<l>ὑπ' αὐτὸν τὸν χρόνον.</l>
					<l>ὅτ' ἐνθαδὶ Θέογνις ἠγωνίζετο.</l>
				</lg>
			</sp>
			<sp who="#Te">
				<speaker>Teoro</speaker>
				<lg>
					<l>Τοῦτον μετὰ Σιτάλκους ἔπινον τὸν χρόνον.</l>
					<l>Καὶ δῆτα φιλαθήναιος ἦν ὑπερφυῶς</l>
					<l>ὑμῶν τ' ἐραστὴς ὡς ἀληθῶς, ὥστε καὶ</l>
					<l>ἐν τοῖσι τοίχοις ἔγραφ'· "Ἀθηναῖοι καλοί".</l>
					<l>δ' υἱός, ὃν Ἀθηναῖον ἐπεποήμεθα,</l>
					<l>ἤρα φαγεῖν ἀλλᾶντας ἐξ Ἀπατουρίων,</l>
					<l>καὶ τὸν πατέρ' ἠντεβόλει βοηθεῖν τῇ πάτρᾳ·</l>
					<l>ὁ δ' ὤμοσε σπένδων βοηθήσειν ἔχων</l>
					<l>στρατιὰν τοσαύτην ὥστ' Ἀθηναίους ἐρεῖν·</l>
					<l>"Ὅσον τὸ χρῆμα παρνόπων προσέρχεται".</l>
				</lg>
			</sp>
			<sp who="#Di">
				<speaker>Diceopoli</speaker>
				<lg>
					<l>Κάκιστ' ἀπολοίμην, εἴ τι τούτων πείθομαι</l>
					<l>ὧν εἶπας ἐνταυθοῖ σὺ πλὴν τῶν παρνόπων.</l>
				</lg>
			</sp>
			<sp who="#Te">
				<speaker>Teoro</speaker>
				<lg>
					<l>Καὶ νῦν ὅπερ μαχιμώτατον Θρᾳκῶν ἔθνος</l>
					<l>ἔπεμψεν ὑμῖν.</l>
				</lg>
			</sp>
			<sp who="#Di">
				<speaker>Diceopoli</speaker>
				<l>Τοῦτο μέν γ' ἤδη σαφές.</l>
			</sp>
			<sp who="#Ar">
				<speaker>Araldo</speaker>
				<l>Οἱ Θρᾷκες ἴτε δεῦρ', οὓς Θέωρος ἤγαγεν.</l>
			</sp>
			<sp who="#Di">
				<speaker>Diceopoli</speaker>
				<l>Τουτὶ τί ἐστι τὸ κακόν;</l>
			</sp>
			<sp who="#Te">
				<speaker>Teoro</speaker>
				<l>Ὀδομάντων στρατός.</l>
			</sp>
			<sp who="#Di">
				<speaker>Diceopoli</speaker>
				<lg>
					<l>Ποίων Ὀδομάντων; εἰπέ μοι, τουτὶ τί ἦν;</l>
					<l>Τίς τῶν Ὀδομάντων τὸ πέος ἀποτεθρίακεν;</l>
				</lg>
			</sp>
				<sp who="#Te">
					<speaker>Teoro</speaker>
						<lg>
							<l>Τούτοις ἐάν τις δύο δραχμὰς μισθὸν διδῷ,</l>
							<l>0καταπελτάσονται τὴν Βοιωτίαν ὅλην.</l>
						</lg>
					</sp>
				<sp who="#Di">
					<speaker>Diceopoli</speaker>
					<lg>
						<l>Τοισδὶ δύο δραχμὰς τοῖς ἀπεψωλημένοις;</l>
						<l>Ὑποστένοι μέντἂν ὁ θρανίτης λεώς,</l>
						<l>ὁ σωσίπολις. Οἴμοι τάλας ἀπόλλυμαι,</l>
						<l>ὑπὸ τῶν Ὀδομάντων τὰ σκόροδα πορθούμενος.</l>
						<l>Οὐ καταβαλεῖτε τὰ σκόροδ';</l>
					</lg>
				</sp>
				<sp who="#Te">
					<speaker>Teoro</speaker>
					<lg>
						<l>Ὦ μόχθηρε σύ,</l>
						<l>οὐ μὴ πρόσει τούτοισιν ἐσκοροδισμένοις.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ταυτὶ περιείδεθ' οἱ πρυτάνεις πάσχοντά με</l>
						<l>ἐν τῇ πατρίδι καὶ ταῦθ' ὑπ' ἀνδρῶν βαρβάρων;</l>
						<l>Ἀλλ' ἀπαγορεύω μὴ ποεῖν ἐκκλησίαν</l>
						<l>τοῖς Θρᾳξὶ περὶ μισθοῦ· λέγω δ' ὑμῖν ὅτι</l>
						<l>διοσημία 'στὶ καὶ ῥανὶς βέβληκέ με.</l>
					</lg>
				</sp>
				<sp who="#Ar">
					<speaker>Araldo</speaker>
					<lg>
						<l>Τοὺς Θρᾷκας ἀπιέναι, παρεῖναι δ' εἰς ἕνην·</l>
						<l>Οἱ γὰρ πρυτάνεις λύουσι τὴν ἐκκλησίαν.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Οἴμοι τάλας, μυττωτὸν ὅσον ἀπώλεσα.</l>
						<l>Ἀλλ' ἐκ Λακεδαίμονος γὰρ Ἀμφίθεος ὁδί.</l>
						<l>Χαῖρ' Ἀμφίθεε.</l>
					</lg>
				</sp>
				<sp who="#An">
					<speaker>Anfiteo</speaker>
					<lg>
						<l> Μήπω γε πρίν ‹γ'› ἂν στῶ τρέχων·</l>
						<l>δεῖ γάρ με φεύγοντ' ἐκφυγεῖν Ἀχαρνέας.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Τί δ' ἐστίν;</l>
				</sp>
				<sp who="#An">
					<speaker>Anfiteo</speaker>
					<lg>
						<l>Ἐγὼ μὲν δεῦρό σοι σπονδὰς φέρων</l>
						<l>ἔσπευδον· οἱ δ' ὤσφροντο πρεσβῦταί τινες</l>
						<l>Ἀχαρνικοί, στιπτοὶ γέροντες, πρίνινοι,</l>
						<l>ἀτεράμονες, Μαραθωνομάχαι, σφενδάμνινοι.</l>
						<l>Ἔπειτ' ἀνέκραγον πάντες· "Ὦ μιαρώτατε,</l>
						<l>σπονδὰς φέρεις τῶν ἀμπέλων τετμημένων;"</l>
						<l>Κἀς τοὺς τρίβωνας ξυνελέγοντο τῶν λίθων·</l>
						<l>ἐγὼ δ' ἔφευγον· οἱ δ' ἐδίωκον κἀβόων.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Οἱ δ' οὖν βοώντων. Ἀλλὰ τὰς σπονδὰς φέρεις;</l>
				</sp>
				<sp who="#An">
					<speaker>Anfiteo</speaker>
					<lg>
						<l> Ἔγωγέ, φημι, τρία γε ταυτὶ γεύματα.</l>
						<l>Αὗται μέν εἰσι πεντέτεις. Γεῦσαι λαβών.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Αἰβοῖ.</l>
				</sp>
				<sp who="#An">
					<speaker>Anfiteo</speaker>
					<l> Τί ἐστιν;</l>
				</sp>
				<sp who="#Di">
				<speaker>Diceopoli</speaker>
					<lg>
						<l>Οὐκ ἀρέσκουσίν μ' ὅτι</l>
						<l>ὄζουσι πίττης καὶ παρασκευῆς νεῶν.</l>
					</lg>
				</sp>
				<sp who="#An">
					<speaker>Anfiteo</speaker>
					<l>Σὺ δ' ἀλλὰ τασδὶ τὰς δεκέτεις γεῦσαι λαβών.</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὄζουσι χαὖται πρέσβεων εἰς τὰς πόλεις</l>
						<l>ὀξύτατον ὥσπερ διατριβῆς τῶν ξυμμάχων.</l>
					</lg>
				</sp>
				<sp who="#An">
				<speaker>Anfiteo</speaker>
					<lg>
						<l>Ἀλλ' αὑταιί τοί σοι τριακοντούτιδες</l>
						<l>κατὰ γῆν τε καὶ θάλατταν.</l>
					</lg>
				</sp>
				<sp who="#Di">
				<speaker>Diceopoli</speaker>
					<lg>
						<l>Ὦ Διονύσια,</l>
						<l>αὗται μὲν ὄζουσ' ἀμβροσίας καὶ νέκταρος</l>
						<l>καὶ μὴ 'πιτηρεῖν σιτί' ἡμερῶν τριῶν,</l>
						<l>κἀν τῷ στόματι λέγουσι· "Βαῖν' ὅπῃ 'θέλεις".</l>
						<l>Ταύτας δέχομαι καὶ σπένδομαι κἀκπίομαι,</l>
						<l>χαίρειν κελεύων πολλὰ τοὺς Ἀχαρνέας.</l>
						<l>Ἐγὼ δὲ πολέμου καὶ κακῶν ἀπαλλαγεὶς</l>
						<l>ἄξω τὰ κατ' ἀγροὺς εἰσιὼν Διονύσια.</l>
					</lg>
				</sp>
				<sp who="#An">
				<speaker>Anfiteo</speaker>
				<l>Ἐγὼ δὲ φευξοῦμαί γε τοὺς Ἀχαρνέας.</l>
				</sp>
			</div>
			<div type="Str" n="1">
				<div type="strofe">
					<sp who="#Co">
						<speaker>Coro</speaker>
						<lg>
							<l>Τῇδε πᾶς ἕπου, δίωκε καὶ τὸν ἄνδρα πυνθάνου</l>
							<l>τῶν ὁδοιπόρων ἁπάντων· τῇ πόλει γὰρ ἄξιον</l>
							<l>ξυλλαβεῖν τὸν ἄνδρα τοῦτον. Ἀλλά μοι μηνύσατε,</l>
							<l>εἴ τις οἶδ' ὅποι τέτραπται γῆς ὁ τὰς σπονδὰς φέρων.</l>
							<l>Ἐκπέφευγ', οἴχεται φροῦδος. Οἴ-</l>
							<l>μοι τάλας τῶν ἐτῶν τῶν ἐμῶν·</l>
							<l>οὐκ ἂν ἐπ' ἐμῆς γε νεότητος, ὅτ' ἐ-</l>
							<l>γὼ φέρων ἀνθράκων φορτίον</l>
							<l>ἠκολούθουν Φαΰλλῳ τρέχων, ὧδε φαύλως ἂν ὁ</l>
							<l>σπονδοφόρος οὗτος ὑπ' ἐμοῦ τότε διωκόμενος</l>
							<l>ἐξέφυγεν οὐδ' ἂν ἐλαφρῶς ἂν ἀπεπλίξατο.</l>
						</lg>
					</sp>
				</div>
				<div type="antistrofe">
					<sp who="#Co">
						<speaker>Coro</speaker>
						<lg>
							<l>Νῦν δ' ἐπειδὴ στερρὸν ἤδη τοὐμὸν ἀντικνήμιον</l>
							<l>καὶ παλαιῷ Λακρατείδῃ τὸ σκέλος βαρύνεται,</l>
							<l>οἴχεται. Διωκτέος δέ· μὴ γὰρ ἐγχάνοι ποτὲ</l>
							<l>μηδέ περ γέροντας ὄντας ἐκφυγὼν Ἀχαρνέας,</l>
							<l>ὅστις, ὦ Ζεῦ πάτερ καὶ θεοί,</l>
							<l>τοῖσιν ἐχθροῖσιν ἐσπείσατο,</l>
							<l>οἷσι παρ' ἐμοῦ πόλεμος ἐχθοδοπὸς</l>
							<l>αὔξεται τῶν ἐμῶν χωρίων·</l>
							<l>κοὐκ ἀνήσω πρὶν ἂν σχοῖνος αὐτοῖσιν ἀντεμπαγῶ</l>
							<l>ὀξύς, ὀδυνηρός, ‹ἐπίω θ' ἅμ'› ἐπίκωπος, ἵνα</l>
							<l>μήποτε πατῶσιν ἔτι τὰς ἐμὰς ἀμπέλους</l>
						</lg>
					</sp>
				</div>
				<div type="Str1a">
					<sp who="#Co">
						<speaker>Coro</speaker>
						<lg>
							<l>Ἀλλὰ δεῖ ζητεῖν τὸν ἄνδρα καὶ βλέπειν Βαλλήναδε</l>
							<l>καὶ διώκειν γῆν πρὸ γῆς, ἕως ἂν εὑρεθῇ ποτέ·</l>
							<l>ὡς ἐγὼ βάλλων ἐκεῖνον οὐκ ἂν ἐμπλῄμην λίθοις.</l>
						</lg>
					</sp>
					<sp who="#Di">
						<speaker>Diceopoli</speaker>
						<l>Εὐφημεῖτε, εὐφημεῖτε.</l>
					</sp>
					<sp who="#Co">
						<speaker>Coro</speaker>
						<lg>
							<l>Σῖγα πᾶς. Ἠκούσατ', ἄνδρες, ἆρα τῆς εὐφημίας;</l>
							<l>Οὗτος αὐτός ἐστιν ὃν ζητοῦμεν. Ἀλλὰ δεῦρο πᾶς</l>
							<l>ἐκποδών· θύσων γὰρ ἁνήρ, ὡς ἔοικ', ἐξέρχεται.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Εὐφημεῖτε, εὐφημεῖτε.</l>
							<l>Πρόιθ' εἰς τὸ πρόσθεν ὀλίγον, ἡ κανηφόρος.</l>
							<l>Ὁ Ξανθίας τὸν φαλλὸν ὀρθὸν στησάτω.</l>
							<l>Κατάθου τὸ κανοῦν, ὦ θύγατερ, ἵν' ἀπαρξώμεθα.</l>
						</lg>
					</sp>
					<sp who="#Fi">
						<speaker>Figlia</speaker>
						<lg>
							<l>Ὦ μῆτερ, ἀνάδος δεῦρο τὴν ἐτνήρυσιν,</l>
							<l>ἵν' ἔτνος καταχέω τοὐλατῆρος τουτουί.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Καὶ μὴν καλόν γ' ἔστ'. Ὦ Διόνυσε δέσποτα,</l>
							<l>κεχαρισμένως σοι τήνδε τὴν πομπὴν ἐμὲ</l>
							<l>πέμψαντα καὶ θύσαντα μετὰ τῶν οἰκετῶν</l>
							<l>ἀγαγεῖν τυχηρῶς τὰ κατ' ἀγροὺς Διονύσια,</l>
							<l>στρατιᾶς ἀπαλλαχθέντα, τὰς σπονδὰς δέ μοι</l>
							<l>καλῶς ξυνενεγκεῖν τὰς τριακοντούτιδας.</l>
							<l>Ἄγ', ὦ θύγατερ, ὅπως τὸ κανοῦν καλὴ καλῶς</l>
							<l>οἴσεις βλέπουσα θυμβροφάγον. Ὡς μακάριος</l>
							<l>ὅστις σ' ὀπύσει κἀκποήσεται γαλᾶς</l>
							<l>σοῦ μηδὲν ἥττους βδεῖν, ἐπειδὰν ὄρθρος ᾖ.</l>
							<l>Πρόβαινε, κἀν τὤχλῳ φυλάττεσθαι σφόδρα</l>
							<l>μή τις λαθών σου περιτράγῃ τὰ χρυσία.</l>
							<l>Ὦ Ξανθία, σφῷν δ' ἐστὶν ὀρθὸς ἑκτέος</l>
							<l>ὁ φαλλὸς ἐξόπισθε τῆς κανηφόρου·</l>
							<l>ἐγὼ δ' ἀκολουθῶν ᾄσομαι τὸ φαλλικόν·</l>
							<l>σὺ δ', ὦ γύναι, θεῶ μ' ἀπὸ τοῦ τέγους. Πρόβα.</l>
						</lg>
					</sp>
				</div>
				<div type="Str1b">
					<sp who="#Di">
						<speaker>Diceopoli</speaker>
						<lg>
							<l>Φαλῆς, ἑταῖρε Βακχίου,</l>
							<l>ξύγκωμε, νυκτοπεριπλάνη-</l>
							<l>τε, μοιχέ, παιδεραστά,</l>
							<l>ἕκτῳ σ' ἔτει προσεῖπον εἰς</l>
							<l>τὸν δῆμον ἐλθὼν ἄσμενος,</l>
							<l>σπονδὰς ποησάμενος ἐμαυ-</l>
							<l>τῷ, πραγμάτων τε καὶ μαχῶν</l>
							<l>καὶ Λαμάχων ἀπαλλαγείς.</l>
							<l>Πολλῷ γάρ ἐσθ' ἥδιον, ὦ Φαλῆς Φαλῆς,</l>
							<l>κλέπτουσαν εὑρόνθ' ὡρικὴν ὑληφόρον,</l>
							<l>τὴν Στρυμοδώρου Θρᾷτταν ἐκ τοῦ φελλέως,</l>
							<l>μέσην λαβόντ', ἄραντα, κατα-</l>
							<l>βαλόντα καταγιγαρτίσαι.</l>
							<l>Φαλῆς Φαλῆς,</l>
							<l>ἐὰν μεθ' ἡμῶν ξυμπίῃς, ἐκ κραιπάλης</l>
							<l>ἕωθεν εἰρήνης ῥοφήσεις τρύβλιον·</l>
							<l>ἡ δ' ἀσπὶς ἐν τῷ φεψάλῳ κρεμήσεται.</l>
						</lg>
					</sp>
					<sp who="#Co">
						<speaker>Coro</speaker>
						<lg>
							<l>Οὗτος αὐτός ἐστιν, οὗτος·</l>
							<l>βάλλε, βάλλε, βάλλε, βάλλε,</l>
							<l>παῖε παῖε τὸν μιαρόν.</l>
							<l>Οὐ βαλεῖς, οὐ βαλεῖς;</l>
						</lg>
					</sp>	
				</div>
				<div type="strofe">
					<sp who="#Di">
						<speaker>Diceopoli</speaker>						
						<l>Ἡράκλεις τουτὶ τί ἐστι; τὴν χύτραν συντρίψετε.</l>
					</sp>
					<sp who="#Co">
						<speaker>Coro</speaker>
						<l>Σὲ μὲν οὖν καταλεύσομεν, ὦ μιαρὰ κεφαλή.</l>
					</sp>
					<sp who="#Di">
						<speaker>Diceopoli</speaker>
						<l>Ἀντὶ ποίας αἰτίας, ὦχαρνέων γεραίτατοι;</l>
					</sp>
					<sp who="#Co">
						<speaker>Coro</speaker>
						<lg>
							<l>Τοῦτ' ἐρωτᾷς; Ἀναίσχυντος εἶ καὶ βδελυρός,</l>
							<l>ὦ προδότα τῆς πατρίδος, ὅστις ἡμῶν μόνος</l>
							<l>σπεισάμενος εἶτα δύνασαι πρὸς ἔμ' ἀποβλέπειν.</l>
						</lg>
					</sp>
					<sp who="#Di">
						<speaker>Diceopoli</speaker>
						<l> Ἀντὶ δ' ὧν ἐσπεισάμην ἠκούσατ'; Ἀλλ' ἀκούσατε.</l>
					</sp>
					<sp who="#Co">
						<speaker>Coro</speaker>
						<l>Σοῦ γ' ἀκούσωμεν; Ἀπολεῖ· κατά σε χώσομεν τοῖς λίθοις.</l>
					</sp>
					<sp who="#Di">
						<speaker>Diceopoli</speaker>
						<l>Μηδαμῶς πρὶν ἄν γ' ἀκούσητ'· ἀλλ' ἀνάσχεσθ', ὦγαθοί.</l>
					</sp>
					<sp who="#Co">
						<speaker>Coro</speaker>
						<lg>
							<l>Οὐκ ἀνασχήσομαι· μηδὲ λέγε μοι σὺ λόγον·</l>
							<l>ὡς μεμίσηκά σε Κλέωνος ἔτι μᾶλλον, ὃν</l>
							<l>κατατεμῶ τοῖσιν ἱππεῦσι καττύματα.</l>
							<l>Σοῦ δ' ἐγὼ λόγους λέγοντος οὐκ ἀκούσομαι μακρούς,</l>
							<l>ὅστις ἐσπείσω Λάκωσιν, ἀλλὰ τιμωρήσομαι.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὦγαθοί, τοὺς μὲν Λάκωνας ἐκποδὼν ἐάσατε,</l>
							<l>τῶν δ' ἐμῶν σπονδῶν ἀκούσατ', εἰ καλῶς ἐσπεισάμην.</l>
						</lg>
					</sp>
					<sp who="#Co">
						<speaker>Coro</speaker>
						<lg>
							<l>Πῶς δ' ἔτ' ἂν καλῶς λέγοις ἄν, εἴπερ ἐσπείσω γ' ἅπαξ</l>
							<l>οἷσιν οὔτε βωμὸς οὔτε πίστις οὔθ' ὅρκος μένει;</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Οἶδ' ἐγὼ καὶ τοὺς Λάκωνας, οἷς ἄγαν ἐγκείμεθα,</l>
							<l>οὐχ ἁπάντων ὄντας ἡμῖν αἰτίους τῶν πραγμάτων.</l>
						</lg>
					</sp>
					<sp who="#Co">
						<speaker>Coro</speaker>
						<lg>
							<l> Οὐχ ἁπάντων, ὦ πανοῦργε; ταῦτα δὴ τολμᾷς λέγειν</l>
							<l>ἐμφανῶς ἤδη πρὸς ἡμᾶς; Εἶτ' ἐγώ σου φείσομαι;</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Οὐχ ἁπάντων, οὐχ ἁπάντων· ἀλλ' ἐγὼ λέγων ὁδὶ</l>
							<l>πόλλ' ἂν ἀποφήναιμ' ἐκείνους ἔσθ' ἃ κἀδικουμένους.</l>
						</lg>
					</sp>
					<sp who="#Co">
						<speaker>Coro</speaker>
						<lg>
							<l>Τοῦτο τοὔπος δεινὸν ἤδη καὶ ταραξικάρδιον,</l>
							<l>εἰ σὺ τολμήσεις ὑπὲρ τῶν πολεμίων ἡμῖν λέγειν.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Κἄν γε μὴ λέγω δίκαια μηδὲ τῷ πλήθει δοκῶ,</l>
							<l>ὑπὲρ ἐπιξήνου 'θελήσω τὴν κεφαλὴν ἔχων λέγειν.</l>
						</lg>
					</sp>
					<sp who="#Co">
						<speaker>Coro</speaker>
						<lg>
							<l>Εἰπέ μοι, τί φειδόμεσθα τῶν λίθων, ὦ δημόται,</l>
							<l>μὴ οὐ καταξαίνειν τὸν ἄνδρα τοῦτον εἰς φοινικίδα;</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Οἷον αὖ μέλας τις ὑμῖν θυμάλωψ ἐπέζεσεν.</l>
							<l>Οὐκ ἀκούσεσθ', οὐκ ἀκούσεσθ' ἐτεόν, ὦχαρνηίδαι;</l>
						</lg>
					</sp>
					<sp who="#Co">
						<speaker>Coro</speaker>
						<l>Οὐκ ἀκουσόμεσθα δῆτα.</l>
					</sp>
					<sp who="#Di">
						<speaker>Diceopoli</speaker>
						<l>Δεινὰ τἄρα πείσομαι.</l>
					</sp>
					<sp who="#Co">
						<speaker>Coro</speaker>
						<l> Ἐξολοίμην, ἢν ἀκούσω.</l>
					</sp>
					<sp who="#Di">
						<speaker>Diceopoli</speaker>
						<l>Μηδαμῶς, ὦχαρνικοί.</l>
					</sp>
					<sp who="#Co">
						<speaker>Coro</speaker>
						<l>Ὡς τεθνήξων ἴσθι νυνί.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Δήξομἄρ' ὑμᾶς ἐγώ.</l>
							<l>Ἀνταποκτενῶ γὰρ ὑμῶν τῶν φίλων τοὺς φιλτάτους·</l>
							<l>ὡς ἔχω γ' ὑμῶν ὁμήρους, οὓς ἀποσφάξω λαβών.</l>
						</lg>
					</sp>
					<sp who="#Co">
						<speaker>Coro</speaker>
						<lg>
							<l>Εἰπέ μοι, τί τοῦτ' ἀπειλεῖ τοὔπος, ἄνδρες δημόται,</l>
							<l>τοῖς Ἀχαρνικοῖσιν ἡμῖν; Μῶν ἔχει του παιδίον</l>
							<l>τῶν παρόντων ἔνδον εἵρξας; Ἢ 'πὶ τῷ θρασύνεται;</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Βάλλετ', εἰ βούλεσθ'· ἐγὼ γὰρ τουτονὶ διαφθερῶ.</l>
							<l>Εἴσομαι δ' ὑμῶν τάχ' ὅστις ἀνθράκων τι κήδεται.</l>
						</lg>
					</sp>
					<sp who="#Co">
						<speaker>Coro</speaker>
						<lg>
							<l>Ὡς ἀπωλόμεσθ'· ὁ λάρκος δημότης ὅδ' ἔστ' ἐμός.</l>
							<l>Ἀλλὰ μὴ δράσῃς ὃ μέλλεις, μηδαμῶς, ὢ μηδαμῶς.</l>
						</lg>
					</sp>
				</div>
				<div type="antistrofe">
					<sp who="#Di">
						<speaker>Diceopoli</speaker>
						<l>Ὡς ἀποκτενῶ· κέκραχθ'· ἐγὼ γὰρ οὐκ ἀκούσομαι.</l>
					</sp>
					<sp who="#Co">
						<speaker>Coro</speaker>
						<l>Ἀπολεῖς ἄρ' ὁμήλικα τόνδε φιλανθρακέα;</l>
					</sp>
					<sp who="#Di">
						<speaker>Diceopoli</speaker>
						<l>Οὐδ' ἐμοῦ λέγοντος ὑμεῖς ἀρτίως ἠκούσατε.</l>
					</sp>
					<sp who="#Co">
						<speaker>Coro</speaker>
						<lg>
							<l>Ἀλλὰ νυνὶ λέγ', ὅ τι σοι δοκεῖ, τόν τε Λακε-</l>
							<l>δαιμόνιον αὐτόθεν ὅτῳ τρόπῳ σοὐστὶ φίλος·</l>
							<l>ὡς τόδε τὸ λαρκίδιον οὐ προδώσω ποτέ.</l>
						</lg>
					</sp>
					<sp who="#Di">
						<speaker>Diceopoli</speaker>
						<l>Τοὺς λίθους νύν μοι χαμᾶζε πρῶτον ἐξεράσατε.</l>
					</sp>
					<sp who="#Co">
						<speaker>Coro</speaker>
						<l>Οὑτοιί σοι χαμαί, καὶ σὺ κατάθου πάλιν τὸ ξίφος.</l>
					</sp>
					<sp who="#Di">
						<speaker>Diceopoli</speaker>
						<l> Ἀλλ' ὅπως μὴ 'ν τοῖς τρίβωσιν ἐγκάθηνταί που λίθοι.</l>
					</sp>
					<sp who="#Co">
						<speaker>Coro</speaker>
						<lg>
							<l>Ἐκσέσεισται χαμᾶζ'. Οὐχ ὁρᾷς σειόμενον;</l>
							<l>Ἀλλὰ μή μοι πρόφασιν, ἀλλὰ κατάθου τὸ βέλος.</l>
							<l>Ὡς ὅδε γε σειστὸς ἅμα τῇ στροφῇ γίγνεται.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ἐμέλλετ' ἆρ' ἅπαντες ἀνασείσειν βοήν,</l>
							<l>ὀλίγου τ' ἀπέθανον ἄνθρακες Παρνήσσιοι,</l>
							<l>καὶ ταῦτα διὰ τὴν ἀτοπίαν τῶν δημοτῶν.</l>
							<l>Ὑπὸ τοῦ δέους δὲ τῆς μαρίλης μοι συχνὴν</l>
							<l>ὁ λάρκος ἐνετίλησεν ὥσπερ σηπία.</l>
							<l>Δενὸν γὰρ οὕτως ὀμφακίαν πεφυκέναι</l>
							<l>τὸν θυμὸν ἀνδρῶν ὥστε βάλλειν καὶ βοᾶν</l>
							<l>ἐθέλειν τ' ἀκοῦσαι μηδὲν ἴσον ἴσῳ φέρον,</l>
							<l>ἐμοῦ 'θέλοντος ὑπὲρ ἐπιξήνου λέγειν</l>
							<l>ὑπὲρ Λακεδαιμονίων ἅπανθ' ὅσ' ἂν λέγω·</l>
							<l>καίτοι φιλῶ γε τὴν ἐμὴν ψυχὴν ἐγώ.</l>
						</lg>
					</sp>
				</div>
				<div type="strofe">
					<sp who="#Co">
						<speaker>Coro</speaker>
						<lg>
							<l>Τί οὖν ‹οὐ› λέγεις, ἐπίξηνον ἐξενεγκὼν θύραζ',</l>
							<l>ὅ τι ποτ', ὦ σχέτλιε, τὸ μέγα τοῦτ' ἔχεις;</l>
							<l>Πάνυ γὰρ ἐμέ γε πόθος ὅ τι φρονεῖς ἔχει.</l>
							<l>Ἀλλ' ᾗπερ αὐτὸς τὴν δίκην διωρίσω,</l>
							<l>εὶς δεῦρο τοὐπίξηνον ἐγχείρει λέγειν.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ἰδοὺ θέασαι, τὸ μὲν ἐπίξηνον τοδί,</l>
							<l>ὁ δ' ἀνὴρ ὁ λέξων οὑτοσὶ τυννουτοσί.</l>
							<l>Ἀμέλει μὰ τὸν Δί' οὐκ ἐνασπιδώσομαι,</l>
							<l>λέξω δ' ὑπὲρ Λακεδαιμονίων ἃ 'μοὶ δοκεῖ.</l>
							<l>Καίτοι δέδοικα πολλά· τούς τε γὰρ τρόπους</l>
							<l>τοὺς τῶν ἀγροίκων οἶδα χαίροντας σφόδρα,</l>
							<l>ἐάν τις αὐτοὺς εὐλογῇ καὶ τὴν πόλιν</l>
							<l>ἀνὴρ ἀλαζὼν καὶ δίκαια κἄδικα·</l>
							<l>κἀνταῦθα λανθάνουσ' ἀπεμπολώμενοι·</l>
							<l>τῶν τ' αὖ γερόντων οἶδα τὰς ψυχὰς ὅτι</l>
							<l>οὐδὲν βλέπουσιν ἄλλο πλὴν ψηφηδακεῖν.</l>
							<l>Αὐτός τ' ἐμαυτὸν ὑπὸ Κλέωνος ἅπαθον</l>
							<l>ἐπίσταμαι διὰ τὴν πέρυσι κωμῳδίαν.</l>
							<l>Εἰσελκύσας γάρ μ' εἰς τὸ βουλευτήριον</l>
							<l>διέβαλλε καὶ ψευδῆ κατεγλώττιζέ μου</l>
							<l>κἀκυκλοβόρει κἄπλυνεν, ὥστ' ὀλίγου πάνυ</l>
							<l>ἀπωλόμην μολυνοπραγμονούμενος.</l>
							<l>Νῦν οὖν με πρῶτον πρὶν λέγειν ἐάσατε</l>
							<l>ἐνσκευάσασθαί μ' οἷον ἀθλιώτατον.</l>
						</lg>
					</sp>
				</div>
				<div type="antistrofe">
					<sp who="#Co">
						<speaker>Coro</speaker>
						<lg>
							<l>Τί ταῦτα στρέφει τεχνάζεις τε καὶ πορίζει τριβάς;</l>
							<l>Λαβὲ δ' ἐμοῦ γ' ἕνεκα παρ' Ἱερωνύμουz</l>
							<l>σκοτοδασυπυκνότριχά τιν' Ἄιδος κυνῆν,</l>
							<l>εἶτ' ἐξάνοιγε μηχανὰς τὰς Σισύφου·</l>
							<l>ὡς σκῆψιν ἁγὼν οὗτος οὐκ εἰσδέξεται.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὥρα 'στὶν ἆρα καρτερὰν ψυχὴν λαβεῖν·</l>
							<l>καί μοι βαδιστέ' ἐστὶν ὡς Εὐριπίδην.</l>
							<l>Παῖ παῖ.</l>
						</lg>
					</sp>
				</div>
			</div>
				<div type="scena" n="2">
					<sp who="#Se">
						<speaker>Servo</speaker>
						<l>Τίς οὗτος;</l>
					</sp>
					<sp who="#Di">
						<speaker>Diceopoli</speaker>
						<l>Ἔνδον ἔστ' Εὐριπίδης;</l>
					</sp>
					<sp who="#Se">
						<speaker>Servo</speaker>
						<l>Οὐκ ἔνδον ἔνδον ἐστίν, εἰ γνώμην ἔχεις.</l>
					</sp>
					<sp who="#Di">
						<speaker>Diceopoli</speaker>
						<l>Πῶς ἔνδον, εἶτ' οὐκ ἔνδον;</l>
					</sp>
					<sp who="#Se">
						<speaker>Servo</speaker>
						<lg>
							<l>Ὀρθῶς, ὦ γέρον.</l>
							<l>Ὁ νοῦς μὲν ἔξω ξυλλέγων ἐπύλλια</l>
							<l>οὐκ ἔνδον, αὐτὸς δ' ἔνδον ἀναβάδην ποεῖ</l>
							<l>τραγῳδίαν.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὦ τρισμακάρι' Εὐριπίδη,</l>
							<l>ὅθ' ὁ δοῦλος οὑτωσὶ σοφῶς ὑποκρίνεται.</l>
							<l>Ἐκκάλεσον αὐτόν.</l>
						</lg>
					</sp>
					<sp who="#Se">
						<speaker>Servo</speaker>
						<l> Ἀλλ' ἀδύνατον.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Ἀλλ' ὅμως·</l>
							<l>οὐ γὰρ ἂν ἀπέλθοιμ'. ‑ Ἀλλὰ κόψω τὴν θύραν.</l>
							<l>Εὐριπίδη, Εὐριπίδιον,</l>
							<l>ὑπάκουσον, εἴπερ πώποτ' ἀνθρώπων τινί·</l>
							<l>Δικαιόπολις καλῶ σ' ὁ Χολλῄδης ἐγώ</l>
						</lg>
					</sp>
					<sp who="#Eu">
						<speaker>Euripide</speaker>
						<l>Ἀλλ' οὐ σχολή.</l>
					</sp>
					<sp who="#Di">
						<speaker>Diceopoli</speaker>
						<l>Ἀλλ' ἐκκυκλήθητ'.</l>
					</sp>
					<sp who="#Eu">
						<speaker>Euripide</speaker>
						<l>Ἀλλ' ἀδύνατον.</l>
					</sp>
					<sp who="#Di">
						<speaker>Diceopoli</speaker>
						<l>Ἀλλ' ὅμως.</l>
					</sp>
					<sp who="#Eu">
						<speaker>Euripide</speaker>
						<l> Ἀλλ' ἐκκυκλήσομαι· καταβαίνειν δ' οὐ σχολή.</l>
					</sp>
					<sp who="#Di">
						<speaker>Diceopoli</speaker>
						<l>Εὐριπίδη.</l>
					</sp>
					<sp who="#Eu">
						<speaker>Euripide</speaker>
						<l> Τί λέλακας;</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Ἀναβάδην ποεῖς,</l>
							<l>ἐξὸν καταβάδην. Οὐκ ἐτὸς χωλοὺς ποεῖς.</l>
							<l>Ἀτὰρ τί τὰ ῥάκι' ἐκ τραγῳδίας ἔχεις,</l>
							<l>ἐσθῆτ' ἐλεινήν; Οὐκ ἐτὸς πτωχοὺς ποεῖς.</l>
							<l>Ἀλλ' ἀντιβολῶ πρὸς τῶν γονάτων σ', Εὐριπίδη,</l>
							<l>δός μοι ῥάκιόν τι τοῦ παλαιοῦ δράματος.</l>
							<l>Δεῖ γάρ με λέξαι τῷ χορῷ ῥῆσιν μακράν·</l>
							<l>αὕτη δὲ θάνατον, ἢν κακῶς λέξω, φέρει.</l>
						</lg>
					</sp>
					<sp who="#Eu">
						<speaker>Euripide</speaker>
						<lg>
							<l>Τὰ ποῖα τρύχη; Μῶν ἐν οἷς Οἰνεὺς ὁδὶ</l>
							<l>ὁ δύσποτμος γεραιὸς ἠγωνίζετο;</l>
						</lg>
					</sp>
					<sp who="#Di">
						<speaker>Diceopoli</speaker>
						<l>Οὐκ Οἰνέως ἦν, ἀλλ' ἔτ' ἀθλιωτέρου.</l>
					</sp>
					<sp who="#Eu">
						<speaker>Euripide</speaker>
						<l>Τὰ τοῦ τυφλοῦ Φοίνικος;</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Οὐ Φοίνικος, οὔ·</l>
							<l>ἀλλ' ἕτερος ἦν Φοίνικος ἀθλιώτερος</l>
						</lg>
					</sp>
					<sp who="#Eu">
						<speaker>Euripide</speaker>
						<lg>
							<l>Ποίας ποθ' ἁνὴρ λακίδας αἰτεῖται πέπλων,</l>
							<l>Ἀλλ' ἦ Φιλοκτήτου τὰ τοῦ πτωχοῦ λέγεις;</l>
						</lg>
					</sp>
					<sp who="#Di">
						<speaker>Diceopoli</speaker>
						<l>Οὔκ, ἀλλὰ τούτου πολὺ πολὺ πτωχιστέρου.</l>
					</sp>
					<sp who="#Eu">
						<speaker>Euripide</speaker>
						<lg>
							<l> Ἀλλ' ἦ τὰ δυσπινῆ θέλεις πεπλώματα,</l>
							<l>ἃ Βελλεροφόντης εἶχ' ὁ χωλὸς οὑτοσί;</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Οὐ Βελλεροφόντης· ἀλλὰ κἀκεῖνος μὲν ἦν</l>
							<l>χωλός, προσαιτῶν, στωμύλος, δεινὸς λέγειν.</l>
						</lg>
					</sp>
					<sp who="#Eu">
						<speaker>Euripide</speaker>
						<l>Οἶδ' ἄνδρα, Μυσὸν Τήλεφον.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Ναί, Τήλεφον</l>
							<l>τούτου δός, ἀντιβολῶ σέ, μοι τὰ σπάργανα.</l>
						</lg>
					</sp>
					<sp who="#Eu">
						<speaker>Euripide</speaker>
						<lg>
							<l>Ὦ παῖ, δὸς αὐτῷ Τηλέφου ῥακώματα.</l>
							<l>Κεῖται δ' ἄνωθεν τῶν Θυεστείων ῥακῶν</l>
							<l>μεταξὺ τῶν Ἰνοῦς. Ἰδού, ταυτὶ λαβέ.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὦ Ζεῦ διόπτα καὶ κατόπτα πανταχῇ,</l>
							<l>ἐνσκευάσασθαί μ' οἷον ἀθλιώτατον.</l>
							<l>Εὐριπίδη, 'πειδήπερ ἐχαρίσω ταδί,</l>
							<l>κἀκεῖνά μοι δὸς τἀκόλουθα τῶν ῥακῶν,</l>
							<l>τὸ πιλίδιον περὶ τὴν κεφαλὴν τὸ Μύσιον.</l>
							<l>Δεῖ γάρ με δόξαι πτωχὸν εἶναι τήμερον,</l>
							<l>εἶναι μὲν ὅσπερ εἰμί, φαίνεσθαι δὲ μή·</l>
							<l>τοὺς μὲν θεατὰς εἰδέναι μ' ὅς εἰμ' ἐγώ,</l>
							<l>τοὺς δ' αὖ χορευτὰς ἠλιθίους παρεστάναι,</l>
							<l>ὅπως ἂν αὐτοὺς ῥηματίοις σκιμαλίσω.</l>
						</lg>
					</sp>
					<sp who="#Eu">
						<speaker>Euripide</speaker>
						<lg>
							<l>Ὦ τρισμακάρι' Εὐριπίδη,</l>
							<l>ὅθ' ὁ δοῦλος οὑτωσὶ σοφῶς ὑποκρίνεται.</l>
							<l>Ἐκκάλεσον αὐτόν.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὦ τρισμακάρι' Εὐριπίδη,</l>
							<l>ὅθ' ὁ δοῦλος οὑτωσὶ σοφῶς ὑποκρίνεται.</l>
							<l>Ἐκκάλεσον αὐτόν.</l>
						</lg>
					</sp>
					<sp who="#Eu">
						<speaker>Euripide</speaker>
						<l>Δώσω· πυκνῇ γὰρ λεπτὰ μηχανᾷ φρενί.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Εὐδαιμονοίης ‑ Τηλέφῳ δ' ἁγὼ φρονῶ.</l>
							<l>Εὖ γ'· οἷον ἤδη ῥηματίων ἐμπίμπλαμαι.</l>
							<l>Ἀτὰρ δέομαί γε πτωχικοῦ βακτηρίου.</l>
						</lg>
					</sp>
					<sp who="#Eu">
						<speaker>Euripide</speaker>
						<l>Τουτὶ λαβὼν ἄπελθε λαΐνων σταθμῶν.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὦ θύμ', ‑ ὁρᾷς γὰρ ὡς ἀπωθοῦμαι δόμων,</l>
							<l>πολλῶν δεόμενος σκευαρίων, ‑ νῦν δὴ γενοῦ</l>
							<l>γλίσχρος, προσαιτῶν, λιπαρῶν. Εὐριπίδη,</l>
							<l>δός μοι σπυρίδιον διακεκαυμένον λύχνῳ.</l>
						</lg>
					</sp>
					<sp who="#Eu">
						<speaker>Euripide</speaker>
						<l>Τί δ', ὦ τάλας, σε τοῦδ' ἔχει πλέκους χρέος;</l>
					</sp>
					<sp who="#Di">
						<speaker>Diceopoli</speaker>
						<l>Χρέος μὲν οὐδέν, βούλομαι δ' ὅμως λαβεῖν.</l>
					</sp>
					<sp who="#Eu">
						<speaker>Euripide</speaker>
							<l>Λυπηρὸς ἴσθ' ὢν κἀποχώρησον δόμων.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Φεῦ.</l>
							<l>Εὐδαιμονοίης, ὥσπερ ἡ μήτηρ ποτέ.</l>
						</lg>
					</sp>
					<sp who="#Eu">
						<speaker>Euripide</speaker>
						<l> Ἄπελθέ νύν μοι.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Μἀλλά μοι δὸς ἓν μόνον,</l>
							<l>κοτυλίσκιον τὸ χεῖλος ἀποκεκρουμένον.</l>
						</lg>
					</sp>
					<sp who="#Eu">
						<speaker>Euripide</speaker>
						<l> Φθείρου λαβὼν τόδ'· ἴσθ' ὀχληρὸς ὢν δόμοις.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Οὔτοι μὰ Δί' οἶσθ' οἷ' αὐτὸς ἐργάζει κακά.</l>
							<l>Ἀλλ', ὦ γλυκύτατ' Εὐριπίδη, τουτὶ μόνον,</l>
							<l>δός μοι χυτρίδιον σπογγίῳ βεβυσμένον.</l>
						</lg>
					</sp>
					<sp who="#Eu">
						<speaker>Euripide</speaker>
						<lg>
							<l>Ἄνθρωπ', ἀφαιρήσει με τὴν τραγῳδίαν.</l>
							<l>Ἄπελθε ταυτηνὶ λαβών.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ἀπέρχομαι.</l>
							<l>Καίτοι τί δράσω; Δεῖ γὰρ ἑνὸς οὗ μὴ τυχὼν</l>
							<l>ἀπόλωλ'. Ἄκουσον, ὦ γλυκύτατ' Εὐριπίδη·</l>
							<l>τουτὶ λαβὼν ἄπειμι κοὐ πρόσειμ' ἔτι·</l>
							<l>εἰς τὸ σπυρίδιον ἰσχνά μοι φυλλεῖα δός.</l>
						</lg>
					</sp>
					<sp who="#Eu">
						<speaker>Euripide</speaker>
						<l>Ἀπολεῖς μ'. Ἰδού σοι. Φροῦδά μοι τὰ δράματα.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Ἀλλ' οὐκέτ', ἀλλ' ἄπειμι. Καὶ γάρ εἰμ' ἄγαν</l>
							<l>ὀχληρός, οὐ δοκῶν με κοιράνους στυγεῖν.</l>
							<l>Οἴμοι κακοδαίμων, ὡς ἀπόλωλ'. Ἐπελαθόμην</l>
							<l>ἐν ᾧπέρ ἐστι πάντα μοι τὰ πράγματα.</l>
							<l>Εὐριπίδιον ὦ γλυκύτατον καὶ φίλτατον,</l>
							<l>κάκιστ' ἀπολοίμην, εἴ τί σ' αἰτήσαιμ' ἔτι,</l>
							<l>πλὴν ἓν μόνον, τουτὶ μόνον, τουτὶ μόνον,</l>
							<l>σκάνδικά μοι δὸς μητρόθεν δεδεγμένος.</l>
						</lg>
					</sp>
					<sp who="#Eu">
						<speaker>Euripide</speaker>
						<l> Ἁνὴρ ὑβρίζει· κλῇε πηκτὰ δωμάτων.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὦ θύμ', ἄνευ σκάνδικος ἐμπορευτέα.</l>
							<l>Ἆρ' οἶσθ' ὅσον τὸν ἀγῶν' ἀγωνιεῖ τάχα,</l>
							<l>μέλλων ὑπὲρ Λακεδαιμονίων ἀνδρῶν λέγειν;</l>
							<l>Πρόβαινέ νυν, ὦ θυμέ· γραμμὴ δ' αὑτηί.</l>
							<l>Ἕστηκας; Οὐκ εἶ καταπιὼν Εὐριπίδην;</l>
							<l>Ἐπῄνεσ'· ἄγε νυν, ὦ τάλαινα καρδία,</l>
							<l>ἄπελθ' ἐκεῖσε, κᾆτα τὴν κεφαλὴν ἐκεῖ</l>
							<l>παράσχες εἰποῦσ' ἅττ' ἂν αὐτῇ σοὶ δοκῇ.</l>
							<l>Τόλμησον, ἴθι, χώρησον· ἄγαμαι καρδίας.</l>
						</lg>
					</sp>
					<sp who="#Co">
						<speaker>Coro</speaker>
						<lg>
							<l>Τί δράσεις; Τί φήσεις; ‹Εὖ› ἴσθι νυν</l>
							<l>ἀναίσχυντος ὢν σιδηροῦς τ' ἀνήρ,</l>
							<l>ὅστις παρασχὼν τῇ πόλει τὸν αὐχένα</l>
							<l>ἅπασι μέλλεις εἷς λέγειν τἀναντία.</l>
							<l>Ἁνὴρ οὐ τρέμει τὸ πρᾶγμ'. Εἶά νυν,</l>
							<l>ἐπειδήπερ αὐτὸς αἱρεῖ, λέγε.</l>
						</lg>
					</sp>
				</div>
				<div type="scena" n="3">
					<sp who="#Di">
						<speaker>Diceopoli</speaker>
						<lg>
							<l>Μή μοι φθονήσητ', ἄνδρες οἱ θεώμενοι,</l>
							<l>εἰ πτωχὸς ὢν ἔπειτ' ἐν Ἀθηναίοις λέγειν</l>
							<l>μέλλω περὶ τῆς πόλεως, τρυγῳδίαν ποιῶν.</l>
							<l>Τὸ γὰρ δίκαιον οἶδε καὶ τρυγῳδία.</l>
							<l>Ἐγὼ δὲ λέξω δεινὰ μέν, δίκαια δέ.</l>
							<l>Οὐ γάρ με νῦν γε διαβαλεῖ Κλέων ὅτι</l>
							<l>ξένων παρόντων τὴν πόλιν κακῶς λέγω.</l>
							<l>Αὐτοὶ γάρ ἐσμεν οὑπὶ Ληναίῳ τ' ἀγών,</l>
							<l>κοὔπω ξένοι πάρεισιν· οὔτε γὰρ φόροι</l>
							<l>ἥκουσιν οὔτ' ἐκ τῶν πόλεων οἱ ξύμμαχοι·</l>
							<l>ἀλλ' ἐσμὲν αὐτοὶ νῦν γε περιεπτισμένοι·</l>
							<l>τοὺς γὰρ μετοίκους ἄχυρα τῶν ἀστῶν λέγω.</l>
							<l>Ἐγὼ δὲ μισῶ μὲν Λακεδαιμονίους σφόδρα,</l>
							<l>καὐτοῖς ὁ Ποσειδῶν, οὑπὶ Ταινάρῳ θεός,</l>
							<l>σείσας ἅπασιν ἐμβάλοι τὰς οἰκίας·</l>
							<l>κἀμοὶ γάρ ἐστι τἀμπέλια κεκομμένα.</l>
							<l>Ἀτάρ, φίλοι γὰρ οἱ παρόντες ἐν λόγῳ,</l>
							<l>τί ταῦτα τοὺς Λάκωνας αἰτιώμεθα;</l>
							<l>Ἡμῶν γὰρ ἄνδρες, ‑ οὐχὶ τὴν πόλιν λέγω.</l>
							<l>μέμνησθε τοῦθ', ὅτι οὐχὶ τὴν πόλιν λέγω, ‑</l>
							<l>ἀλλ' ἀνδράρια μοχθηρά, παρακεκομμένα,</l>
							<l>ἄτιμα καὶ παράσημα καὶ παράξενα,</l>
							<l>ἐσυκοφάντει· "Μεγαρέων τὰ χλανίσκια."</l>
							<l>Κεἴ που σίκυον ἴδοιεν ἢ λαγῴδιον</l>
							<l>ἢ χοιρίδιον ἢ σκόροδον ἢ χόνδρους ἅλας,</l>
							<l>ταῦτ' ἦν Μεγαρικὰ κἀπέπρατ' αὐθημερόν.</l>
							<l>Καὶ ταῦτα μὲν δὴ σμικρὰ κἀπιχώρια,</l>
							<l>πόρνην δὲ Σιμαίθαν ἰόντες Μεγαράδε</l>
							<l>νεανίαι 'κκλέπτουσι μεθυσοκότταβοι·</l>
							<l>κᾆθ' οἱ Μεγαρῆς ὀδύναις πεφυσιγγωμένοι</l>
							<l>ἀντεξέκλεψαν Ἀσπασίας πόρνα δύο·</l>
							<l>κἀντεῦθεν ἀρχὴ τοῦ πολέμου κατερράγη</l>
							<l>Ἕλλησι πᾶσιν ἐκ τριῶν λαικαστριῶν.</l>
							<l>Ἐντεῦθεν ὀργῇ Περικλέης οὑλύμπιος</l>
							<l>ἤστραπτ', ἐβρόντα, ξυνεκύκα τὴν Ἑλλάδα,</l>
							<l>ἐτίθει νόμους ὥσπερ σκόλια γεγραμμένους,</l>
							<l>ὡς χρὴ Μεγαρέας μήτε γῇ μήτ' ἐν ἀγορᾷ</l>
							<l>μήτ' ἐν θαλάττῃ μήτ' ἐν ἠπείρῳ μένειν.</l>
							<l>Ἐντεῦθεν οἱ Μεγαρῆς, ὅτε δὴ 'πείνων βάδην,</l>
							<l>Λακεδαιμονίων ἐδέοντο τὸ ψήφισμ' ὅπως</l>
							<l>μεταστραφείη τὸ διὰ τὰς λαικαστρίας·</l>
							<l>οὐκ ἠθέλομεν δ' ἡμεῖς δεομένων πολλάκις.</l>
							<l>Κἀντεῦθεν ἤδη πάταγος ἦν τῶν ἀσπίδων.</l>
							<l>Ἐρεῖ τις· "Οὐ χρῆν·" ἀλλὰ τί ἐχρῆν, εἴπατε.</l>
							<l>Φέρ', εἰ Λακεδαιμονίων τις ἐκπλεύσας σκάφει</l>
							<l>ἀπέδοτο φήνας κυνίδιον Σεριφίων,</l>
							<l>καθῆσθ' ἂν ἐν δόμοισιν; Ἦ πολλοῦ γε δεῖ.</l>
							<l>καὶ κάρτα μέντἂν εὐθέως καθείλκετε</l>
							<l>τριακοσίας ναῦς, ἦν δ' ἂν ἡ πόλις πλέα</l>
							<l>θορύβου στρατιωτῶν, περὶ τριηράρχου βοῆς,</l>
							<l>μισθοῦ διδομένου, παλλαδίων χρυσουμένων,</l>
							<l>στοᾶς στεναχούσης, σιτίων μετρουμένων,</l>
							<l>ἀσκῶν, τροπωτήρων, κάδους ὠνουμένων,</l>
							<l>σκορόδων, ἐλαῶν, κρομμύων ἐν δικτύοις,</l>
							<l>στεφάνων, τριχίδων, αὐλητρίδων, ὑπωπίων·</l>
							<l>τὸ νεώριον δ' αὖ κωπέων πλατουμένων,</l>
							<l>τύλων ψοφούντων, θαλαμιῶν τροπουμένων,</l>
							<l>αὐλῶν, κελευστῶν, νιγλάρων, συριγμάτων.</l>
							<l>Ταῦτ' οἶδ' ὅτι ἂν ἐδρᾶτε· τὸν δὲ Τήλεφον</l>
							<l>οὐκ οἰόμεσθα; Νοῦς ἄρ' ἡμῖν οὐκ ἔνι.</l>
						</lg>
					</sp>
					<sp who="#SCA">
						<speaker>SemicoroA</speaker>
						<lg>
							<l>Ἄληθες, ὦπίτριπτε καὶ μιαρώτατε;</l>
							<l>ταυτὶ σὺ τολμᾷς πτωχὸς ὢν ἡμᾶς λέγειν,</l>
							<l>καὶ συκοφάντης εἴ τις ἦν ὠνείδισας;</l>
						</lg>
					</sp>
					<sp who="#SCB">
						<speaker>SemicoroB</speaker>
						<lg>
							<l>Νὴ τὸν Ποσειδῶ, καὶ λέγει γ' ἅπερ λέγει</l>
							<l>δίκαια πάντα κοὐδὲν αὐτῶν ψεύδεται.</l>
						</lg>
					</sp>
					<sp who="#SCA">
						<speaker>SemicoroA</speaker>
						<lg>
							<l>Εἶτ' εἰ δίκαια, τοῦτον εἰπεῖν αὔτ' ἐχρῆν;</l>
							<l>Ἀλλ' οὔτι χαίρων ταῦτα τολμήσει λέγειν.</l>
						</lg>
					</sp>
					<sp who="#SCB">
						<speaker>SemicoroB</speaker>
						<lg>
							<l>Οὗτος σύ, ποῖ θεῖς; Οὐ μενεῖς; Ὡς εἰ θενεῖς</l>
							<l>τὸν ἄνδρα τοῦτον, αὐτὸς ἀρθήσει τάχα.</l>
						</lg>
					</sp>
					<sp who="#SCA">
						<speaker>SemicoroA</speaker>
						<lg>
							<l>Ἰὼ Λάμαχ', ὦ βλέπων ἀστραπάς,</l>
							<l>βοήθησον, ὦ γοργολόφα, φανείς,</l>
							<l>ἰὼ Λάμαχ', ὦ φίλ', ὦ φυλέτα·</l>
							<l>εἴτ' ἔστι ταξίαρχος ἢ στρατηγὸς ἢ</l>
							<l>τειχομάχας ἀνήρ, βοηθησάτω</l>
							<l>τις ἁνύσας· ἐγὼ γὰρ ἔχομαι μέσος.</l>
						</lg>
					</sp>
					<sp who="#La">
						<speaker>Lamaco</speaker>
						<lg>
							<l>Πόθεν βοῆς ἤκουσα πολεμιστηρίας;</l>
							<l>Ποῖ χρὴ βοηθεῖν; Ποῖ κυδοιμὸν ἐμβαλεῖν;</l>
							<l>Τίς Γοργόν' ἐξήγειρεν ἐκ τοῦ σάγματος;</l>
						</lg>
					</sp>
					<sp who="#Di">
						<speaker>Diceopoli</speaker>
						<l>Ὦ Λάμαχ', ἥρως τῶν λόφων καὶ τῶν λόχων.</l>
					</sp>
					<sp who="#Co">
						<speaker>Coro</speaker>
						<lg>
							<l>Ὦ Λάμαχ', οὐ γὰρ οὗτος ἅνθρωπος πάλαι</l>
							<l>ἅπασαν ἡμῶν τὴν πόλιν κακορροθεῖ;</l>
						</lg>
					</sp>
					<sp who="#La">
						<speaker>Lamaco</speaker>
						<l>Οὗτος, σὺ τολμᾷς πτωχὸς ὢν λέγειν τάδε;</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὦ Λάμαχ' ἥρως, ἀλλὰ συγγνώμην ἔχε,</l>
							<l>εἰ πτωχὸς ὢν εἶπόν τι κἀστωμυλάμην.</l>
						</lg>
					</sp>
					<sp who="#La">
						<speaker>Lamaco</speaker>
						<l>Τί δ' εἶπας ἡμᾶς; Οὐκ ἐρεῖς;</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Οὐκ οἶδά πω·</l>
							<l>ὑπὸ τοῦ δέους γὰρ τῶν ὅπλων εἰλιγγιῶ.</l>
							<l>Ἀλλ', ἀντιβολῶ σ', ἀπένεγκέ μου τὴν μορμόνα.</l>
						</lg>
					</sp>
					<sp who="#La">
						<speaker>Lamaco</speaker>
						<l>Ἰδού.</l>
					</sp>
					<sp who="#Di">
						<speaker>Diceopoli</speaker>
						<l>Παράθες νυν ὑπτίαν αὐτὴν ἐμοί.</l>
					</sp>
					<sp who="#La">
						<speaker>Lamaco</speaker>
						<l>Κεῖται.</l>
					</sp>
					<sp who="#Di">
						<speaker>Diceopoli</speaker>
						<l>Φέρε νυν ἀπὸ τοῦ κράνους μοι τὸ πτερόν.</l>
					</sp>
					<sp who="#La">
						<speaker>Lamaco</speaker>
						<l>Τουτὶ πτίλον σοι.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Τῆς κεφαλῆς νύν μου λαβοῦ,</l>
							<l>ἵν' ἐξεμέσω· βδελύττομαι γὰρ τοὺς λόφους.</l>
						</lg>
					</sp>
					<sp who="#La">
						<speaker>Lamaco</speaker>
						<lg>
							<l>Οὗτος, τί δράσεις; Τῷ πτίλῳ μέλλεις ἐμεῖν;</l>
							<l>Πτίλον γάρ ἐστιν ‑</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Εἰπέ μοι, τίνος ποτὲ</l>
							<l>ὄρνιθός ἐστιν; Ἆρα κομπολακύθου;</l>
						</lg>
					</sp>
					<sp who="#La">
						<speaker>Lamaco</speaker>
						<l>Οἴμ' ὡς τεθνήξεις.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Μηδαμῶς, ὦ Λάμαχε</l>
							<l>οὐ γὰρ κατ' ἰσχύν ἐστιν· εἰ δ' ἰσχυρὸς εἶ,</l>
							<l>τί μ' οὐκ ἀπεψώλησας; Εὔοπλος γὰρ εἶ.</l>
						</lg>
					</sp>
					<sp who="#La">
						<speaker>Lamaco</speaker>
						<l>Ταυτὶ λέγεις σὺ τὸν στρατηγὸν πτωχὸς ὤν,</l>
					</sp>
					<sp who="#Di">
						<speaker>Diceopoli</speaker>
						<l>Ἐγὼ γάρ εἰμι πτωχός;</l>
					</sp>
					<sp who="#La">
						<speaker>Lamaco</speaker>
						<l>Ἀλλὰ τίς γὰρ εἶ;</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὅστις; πολίτης χρηστός, οὐ σπουδαρχίδης,</l>
							<l>ἀλλ' ἐξ ὅτουπερ ὁ πόλεμος, στρατωνίδης,</l>
							<l>σὺ δ' ἐξ ὅτουπερ ὁ πόλεμος, μισθαρχίδης</l>
						</lg>
					</sp>
					<sp who="#La">
						<speaker>Lamaco</speaker>
						<l>Ἐχειροτόνησαν γάρ με ‑</l>
					</sp>
					<sp who="#Di">
						<speaker>Diceopoli</speaker>
						<lg>
							<l>κόκκυγές γε τρεῖς.</l>
							<l>Ταῦτ' οὖν ἐγὼ βδελυττόμενος ἐσπεισάμην,</l>
							<l>ὁρῶν πολιοὺς μὲν ἄνδρας ἐν ταῖς τάξεσιν,</l>
							<l>νεανίας δ' οἵους σὺ διαδεδρακότας,</l>
							<l>τοὺς μὲν ἐπὶ Θρᾴκης μισθοφοροῦντας τρεῖς δραχμάς,</l>
							<l>Τεισαμενοφαινίππους πανουργιππαρχίδας,</l>
							<l>ἑτέρους δὲ παρὰ Χάρητι, τοὺς δ' ἐν Χάοσιν,</l>
							<l>Γερητοθεοδώρους Διομειαλαζόνας,</l>
							<l>τοὺς δ' ἐν Καμαρίνῃ κἀν Γέλᾳ κἀν Καταγέλᾳ.</l>
						</lg>
					</sp>
					<sp who="#La">
						<speaker>Lamaco</speaker>
						<l>Ἐχειροτονήθησαν γάρ.</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Αἴτιον δὲ τί</l>
							<l>ὑμᾶς μὲν ἀεὶ μισθοφορεῖν ἁμῃγέπῃ,</l>
							<l>τωνδὶ δὲ μηδέν'; Ἐτεόν, ὦ Μαριλάδη,</l>
							<l>ἤδη πεπρέσβευκας σὺ πολιὸς ὢν ἕν; Ἤν,</l>
							<l>ἀνένευσε· καίτοι γ' ἐστὶ σώφρων κἀργάτης.</l>
							<l>Τί δ' Ἀνθράκυλλος ἢ Εὐφορίδης ἢ Πρινίδης;</l>
							<l>Εἶδέν τις ὑμῶν τἀκβάταν' ἢ τοὺς Χάονας;</l>
							<l>Οὔ φασιν. Ἀλλ' ὁ Κοισύρας καὶ Λάμαχος,</l>
							<l>οἷς ὑπ' ἐράνων τε καὶ χρεῶν πρώην ποτέ,</l>
							<l>ὥσπερ ἀπόνιπτρον ἐκχέοντες ἑσπέρας,</l>
							<l>ἅπαντες ἐξίστω παρῄνουν οἱ φίλοι.</l>
						</lg>
					</sp>
					<sp who="#La">
						<speaker>Lamaco</speaker>
						<l>Ὦ δημοκρατία, ταῦτα δῆτ' ἀνασχετά;</l>
					</sp>
					<sp who="#Di">
						<speaker>Diceopoli</speaker>
						<l>Οὐ δῆτ', ἐὰν μὴ μισθοφορῇ γε Λάμαχος.</l>
					</sp>
					<sp who="#La">
						<speaker>Lamaco</speaker>
						<lg>
							<l>Ἀλλ' οὖν ἐγὼ μὲν πᾶσι Πελοποννησίοις</l>
							<l>ἀεὶ πολεμήσω καὶ ταράξω πανταχῇ,</l>
							<l>καὶ ναυσὶ καὶ πεζοῖσι, κατὰ τὸ καρτερόν.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ἐγὼ δὲ κηρύττω γε Πελοποννησίοις</l>
							<l>ἅπασι καὶ Μεγαρεῦσι καὶ Βοιωτίοις</l>
							<l>πωλεῖν ἀγοράζειν πρὸς ἐμέ, Λαμάχῳ δὲ μή.</l>
						</lg>
					</sp>
				</div>
				<div type="Str" n="2">
					<sp who="#Co">
						<speaker>Coro</speaker>
						<lg>
							<l>Ἁνὴρ νικᾷ τοῖσι λόγοισιν, καὶ τὸν δῆμον μεταπείθει</l>
							<l>περὶ τῶν σπονδῶν. Ἀλλ' ἀποδύντες τοῖς ἀναπαίστοις ἐπίωμεν.</l>
							<l>Ἐξ οὗ γε χοροῖσιν ἐφέστηκεν τρυγικοῖς ὁ διδάσκαλος ἡμῶν,</l>
							<l>οὔπω παρέβη πρὸς τὸ θέατρον λέξων ὡς δεξιός ἐστιν·</l>
							<l>διαβαλλόμενος δ' ὑπὸ τῶν ἐχθρῶν ἐν Ἀθηναίοις ταχυβούλοις,</l>
							<l>ὡς κωμῳδεῖ τὴν πόλιν ἡμῶν καὶ τὸν δῆμον καθυβρίζει,</l>
							<l>ἀποκρίνασθαι δεῖται νυνὶ πρὸς Ἀθηναίους μεταβούλους.</l>
							<l>Φησὶν δ' εἶναι πολλῶν ἀγαθῶν αἴτιος ὑμῖν ὁ ποητής,</l>
							<l>παύσας ὑμᾶς ξενικοῖσι λόγοις μὴ λίαν ἐξαπατᾶσθαι,</l>
							<l>μήθ' ἥδεσθαι θωπευομένους, μήτ' εἶναι χαυνοπολίτας.</l>
							<l>Πρότερον δ' ὑμᾶς ἀπὸ τῶν πόλεων οἱ πρέσβεις ἐξαπατῶντες</l>
							<l>πρῶτον μὲν ἰοστεφάνους ἐκάλουν· κἀπειδὴ τοῦτό τις εἴποι,</l>
							<l>εὐθὺς διὰ τοὺς στεφάνους ἐπ' ἄκρων τῶν πυγιδίων ἐκάθησθε.</l>
							<l>Εἰ δέ τις ὑμᾶς ὑποθωπεύσας λιπαρὰς καλέσειεν Ἀθήνας,</l>
							<l>ηὕρετο πᾶν ἂν διὰ τὰς λιπαράς, ἀφύων τιμὴν περιάψας.</l>
							<l>Ταῦτα ποήσας πολλῶν ἀγαθῶν αἴτιος ὑμῖν γεγένηται,</l>
							<l>καὶ τοὺς δήμους ἐν ταῖς πόλεσιν δείξας ὡς δημοκρατοῦνται.</l>
							<l>Τοιγάρτοι νῦν οὑκ τῶν πόλεων τὸν φόρον ὑμῖν ἀπάγοντες</l>
							<l>ἥξουσιν ἰδεῖν ἐπιθυμοῦντες τὸν ποιητὴν τὸν ἄριστον,</l>
							<l>ὅστις παρεκινδύνευσ' ἐν Ἀθηναίοις εἰπεῖν τὰ δίκαια.</l>
							<l>Οὕτω δ' αὐτοῦ περὶ τῆς τόλμης ἤδη πόρρω κλέος ἥκει,</l>
							<l>ὅτε καὶ βασιλεὺς Λακεδαιμονίων τὴν πρεσβείαν βασανίζων</l>
							<l>ἠρώτησεν πρῶτα μὲν αὐτοὺς πότεροι ταῖς ναυσὶ κρατοῦσιν,</l>
							<l>εἶτα δὲ τοῦτον τὸν ποιητὴν ποτέρους εἴποι κακὰ πολλά·</l>
							<l>τούτους γὰρ ἔφη τοὺς ἀνθρώπους πολὺ βελτίους γεγενῆσθαι</l>
							<l>καὶ τῷ πολέμῳ πολὺ νικήσειν τοῦτον ξύμβουλον ἔχοντας.</l>
							<l>Διὰ ταῦθ' ὑμᾶς Λακεδαιμόνιοι τὴν εἰρήνην προκαλοῦνται</l>
							<l>καὶ τὴν Αἴγιναν ἀπαιτοῦσιν· καὶ τῆς νήσου μὲν ἐκείνης</l>
							<l>οὐ φροντίζουσ', ἀλλ' ἵνα τοῦτον τὸν ποιητὴν ἀφέλωνται.</l>
							<l>Ἀλλ' ὑμεῖς τοι μή ποτ' ἀφῆσθ'· ὡς κωμῳδήσει τὰ δίκαια.</l>
							<l>Φησὶν δ' ὑμᾶς πολλὰ διδάξειν ἀγάθ', ὥστ' εὐδαίμονας εἶναι,</l>
							<l>οὐ θωπεύων οὐδ' ὑποτείνων μισθοὺς οὐδ' ἐξαπατύλλων,</l>
							<l>οὐδὲ πανουργῶν οὐδὲ κατάρδων, ἀλλὰ τὰ βέλτιστα διδάσκων.</l>
							<l>Πρὸς ταῦτα Κλέων καὶ παλαμάσθω</l>
							<l>καὶ πᾶν ἐπ' ἐμοὶ τεκταινέσθω.</l>
							<l>Τὸ γὰρ εὖ μετ' ἐμοῦ καὶ τὸ δίκαιον</l>
							<l>ξύμμαχον ἔσται, κοὐ μή ποθ' ἁλῶ</l>
							<l>περὶ τὴν πόλιν ὢν ὥσπερ ἐκεῖνος</l>
							<l>δειλὸς καὶ λακαταπύγων.</l>
						</lg>
					</sp>
					<div type="strofe">
						<sp who="#Co">
							<speaker>Coro</speaker>
							<lg>
								<l>Δεῦρο Μοῦσ' ἐλθὲ φλεγυρὰ πυρὸς ἔ- </l>
								<l>χουσα μένος ἔντονος Ἀχαρνική.</l>
								<l>Οἷον ἐξ ἀνθράκων πρινίνων φέψαλος ἀν-</l>
								<l>ήλατ' ἐρεθιζόμενος οὐρίᾳ ῥιπίδι,</l>
								<l>ἡνίκ' ἂν ἐπανθρακίδες ὦσι παρακείμεναι,</l>
								<l>οἱ δὲ Θασίαν ἀνακυκῶσι λιπαράμπυκα,</l>
								<l>οἱ δὲ μάττωσιν, οὕτω σοβαρὸν</l>
								<l>ἐλθὲ μέλος εὔτονον, ἀγροικότονον,</l>
								<l>ὡς ἐμὲ λαβοῦσα τὸν δημότην.</l>
								<l>Οἱ γέροντες οἱ παλαιοὶ μεμφόμεσθα τῇ πόλει</l>
								<l>οὐ γὰρ ἀξίως ἐκείνων ὧν ἐναυμαχήσαμεν</l>
								<l>γηροβοσκούμεσθ' ὑφ' ὑμῶν, ἀλλὰ δεινὰ πάσχομεν,</l>
								<l>οἵτινες γέροντας ἄνδρας ἐμβαλόντες εἰς γραφὰς</l>
								<l>ὑπὸ νεανίσκων ἐᾶτε καταγελᾶσθαι ῥητόρων,</l>
								<l>οὐδὲν ὄντας, ἀλλὰ κωφοὺς καὶ παρεξηυλημένους,</l>
								<l>οἷς Ποσειδῶν ἀσφάλειός ἐστιν ἡ βακτηρία·</l>
								<l>τονθορύζοντες δὲ γήρᾳ τῷ λίθῳ προσέσταμεν,</l>
								<l>οὐχ ὁρῶντες οὐδὲν εἰ μὴ τῆς δίκης τὴν ἠλύγην.</l>
								<l>Ὁ δὲ νεανίας ἑαυτῷ σπουδάσας ξυνηγορεῖν</l>
								<l>εἰς τάχος παίει ξυνάπτων στρογγύλοις τοῖς ῥήμασιν</l>
								<l>κᾆτ' ἀνελκύσας ἐρωτᾷ σκανδάληθρ' ἱστὰς ἐπῶν</l>
								<l>ἄνδρα Τιθωνὸν σπαράττων καὶ ταράττων καὶ κυκῶν.</l>
								<l>Ὁ δ' ὑπὸ γήρως μασταρύζει, κᾆτ' ὀφλὼν ἀπέρχεται</l>
								<l>0εἶτα λύζει καὶ δακρύει καὶ λέγει πρὸς τοὺς φίλους·</l>
								<l>"Οὗ μ' ἐχρῆν σορὸν πρίασθαι τοῦτ' ὀφλὼν ἀπέρχομαι."</l>
							</lg>
						</sp>
					</div>
					<div type="antistrofe">
						<sp who="#Co">
							<speaker>Coro</speaker>
							<lg>
								<l>Ταῦτα πῶς εἰκότα, γέροντ' ἀπολέ-</l>
								<l>σαι πολιὸν ἄνδρα περὶ κλεψύδραν,</l>
								<l>πολλὰ δὴ ξυμπονήσαντα καὶ θερμὸν ἀπο-</l>
								<l>μορξάμενον ἀνδρικὸν ἱδρῶτα δὴ καὶ πολύν,</l>
								<l>ἄνδρ' ἀγαθὸν ὄντα Μαραθῶνι περὶ τὴν πόλιν;</l>
								<l>Εἶτα Μαραθῶνι μὲν ὅτ' ἦμεν, ἐδιώκομεν,</l>
								<l>νῦν δ' ὑπ' ἀνδρῶν πονηρῶν σφόδρα δι-</l>
								<l>ωκόμεθα, κᾆτα πρὸς ἁλισκόμεθα.</l>
								<l>Πρὸς τάδε τίς ἀντερεῖ Μαρψίας;</l>
								<l>Τῷ γὰρ εἰκὸς ἄνδρα κυφόν, ἡλίκον Θουκυδίδην,</l>
								<l>ἐξολέσθαι συμπλακέντα τῇ Σκυθῶν ἐρημίᾳ,</l>
								<l>τῷδε τῷ Κηφισοδήμου, τῷ λάλῳ ξυνηγόρῳ;</l>
								<l>Ὥστ' ἐγὼ μὲν ἠλέησα κἀπεμορξάμην ἰδὼν</l>
								<l>ἄνδρα πρεσβύτην ὑπ' ἀνδρὸς τοξότου κυκώμενον</l>
								<l>ὃς μὰ τὴν Δήμητρ', ἐκεῖνος ἡνίκ' ἦν Θουκυδίδης,</l>
								<l>οὐδ' ἂν αὐτὴν τὴν Ἀχαίαν ῥᾳδίως ἠνέσχετο,</l>
								<l>ἀλλὰ κατεπάλαισε μέν ‹γ'› ἂν πρῶτον Εὐάθλους δέκα,</l>
								<l>κατεβόησε δ' ἂν κεκραγὼς τοξότας τρισχιλίους,</l>
								<l>περιετόξευσεν δ' ἂν αὐτοῦ τοῦ πατρὸς τοὺς ξυγγενεῖς.</l>
								<l>Ἀλλ' ἐπειδὴ τοὺς γέροντας οὐκ ἐᾶθ' ὕπνου τυχεῖν,</l>
								<l>ψηφίσασθε χωρὶς εἶναι τὰς γραφάς, ὅπως ἂν ᾖ</l>
								<l>τῷ γέροντι μὲν γέρων καὶ νωδὸς ὁ ξυνήγορος,</l>
								<l>τοῖς νέοισι δ' εὐρύπρωκτος καὶ λάλος χὠ Κλεινίου.</l>
								<l>Κἀξελαύνειν χρὴ τὸ λοιπόν ‑ κἂν φύγῃ τις ζημιοῦν ‑</l>
								<l>τὸν γέροντα τῷ γέροντι, τὸν νέον δὲ τῷ νέῳ.</l>
							</lg>
						</sp>
					</div>
				</div>
			<div type="scena" n="4">
				<sp who="#Di">
					<speaker>Diceopoli</speaker>
					<lg>
						<l>Ὅροι μὲν ἀγορᾶς εἰσιν οἵδε τῆς ἐμῆς.</l>
						<l>Ἐνταῦθ' ἀγοράζειν πᾶσι Πελοποννησίοις</l>
						<l>ἔξεστι καὶ Μεγαρεῦσι καὶ Βοιωτίοις,</l>
						<l>ἐφ' ᾧτε πωλεῖν πρὸς ἐμέ, Λαμάχῳ δὲ μή.</l>
						<l>Ἀγορανόμους δὲ τῆς ἀγορᾶς καθίσταμαι</l>
						<l>τρεῖς τοὺς λαχόντας τούσδ' ἱμάντας ἐκ Λεπρῶν.</l>
						<l>Ἐνταῦθα μήτε συκοφάντης εἰσίτω</l>
						<l>μήτ' ἄλλος ὅστις Φασιανός ἐστ' ἀνήρ.</l>
						<l>Ἐγὼ δὲ τὴν στήλην καθ' ἣν ἐσπεισάμην</l>
						<l>μέτειμ', ἵνα στήσω φανερὰν ἐν τἀγορᾷ.</l>
					</lg>
				</sp>
				<sp who="#Me">
					<speaker>Megarese</speaker>
					<lg>
						<l>Ἀγορὰ 'ν Ἀθάναις, χαῖρε, Μεγαρεῦσιν φίλα.</l>
						<l>Ἐπόθουν τυ ναὶ τὸν Φίλιον ᾇπερ ματέρα.</l>
						<l>Ἀλλ', ὦ πόνηρα κώρι' ἀθλίω πατρός,</l>
						<l>ἄμβατε ποττὰν μᾶδδαν, αἴ χ' εὕρητέ πα.</l>
						<l>Ἀκούετε δή, ποτέχετ' ἐμὶν τὰν γαστέρα·</l>
						<l>πότερα πεπρᾶσθαι χρῄδδετ' ἢ πεινῆν κακῶς;</l>
					</lg>
				</sp>
				<sp who="#Ra">
					<speaker>Ragazza</speaker>
					<l>Πεπρᾶσθαι πεπρᾶσθαι.</l>
				</sp>
				<sp who="#Me">
					<speaker>Megarese</speaker>
					<lg>
						<l>Ἐγώνγα καὐτός φαμι. Τίς δ' οὕτως ἄνους</l>
						<l>ὃς ὑμέ κα πρίαιτο, φανερὰν ζαμίαν;</l>
						<l>Ἀλλ' ἔστι γάρ μοι Μεγαρικά τις μαχανά·</l>
						<l>χοίρως γὰρ ὑμὲ σκευάσας φασῶ φέρειν.</l>
						<l>Περίθεσθε τάσδε τὰς ὁπλὰς τῶν χοιρίων·</l>
						<l>ὅπως δὲ δοξεῖτ' εἶμεν ἐξ ἀγαθᾶς ὑός·</l>
						<l>ὡς ναὶ τὸν Ἑρμᾶν, αἴπερ εἱξεῖτ' οἴκαδις</l>
						<l>ἄπρατα, πειρασεῖσθε τᾶς λιμῶ κακῶς.</l>
						<l>Ἀλλ' ἀμφίθεσθε καὶ ταδὶ τὰ ῥυγχία,</l>
						<l>κἤπειτεν εἰς τὸν σάκκον ὧδ' εἰσβαίνετε.</l>
						<l>Ὅπως δὲ γρυλλιξεῖτε καὶ κοΐξετε</l>
						<l>χἠσεῖτε φωνὰν χοιρίων μυστηρικῶν.</l>
						<l>Ἐγὼν δὲ καρυξῶ Δικαιόπολιν ὅπα.</l>
						<l>Δικαιόπολι, ἦ λῇς πρίασθαι χοιρία;</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Τί; Ἀνὴρ Μεγαρικός;</l>
				</sp>
				<sp who="#Me">
					<speaker>Megarese</speaker>
					<l>Ἀγορασοῦντες εἵκομες.</l>
				</sp>
				<sp who="#Di">
					<speaker>Diceopoli</speaker>
					<l>Πῶς ἔχετε;</l>
				</sp>
				<sp who="#Me">
					<speaker>Megarese</speaker>
					<l>Διαπεινᾶμες ἀεὶ ποττὸ πῦρ.</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Ἀλλ' ἡδύ τοι νὴ τὸν Δί', ἢν αὐλὸς παρῇ.</l>
						<l>Τί δ' ἄλλο πράττεθ' οἱ Μεγαρῆς νῦν;</l>
					</lg>
				</sp>
				<sp who="#Me">
					<speaker>Megarese</speaker>
					<lg>
						<l>Οἷα δή.</l>
						<l>Ὅκα μὲν ἐγὼν τηνῶθεν ἐμπορευόμαν,</l>
						<l>τὤνδρες πρόβουλοι τοῦτ' ἔπρασσον τᾷ πόλι,</l>
						<l>ὅπως τάχιστα καὶ κάκιστ' ἀπολοίμεθα.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Αὐτίκ' ἄρ' ἀπαλλάξεσθε πραγμάτων.</l>
				</sp>
				<sp who="#Me">
					<speaker>Megarese</speaker>
					<l> Σά μάν;</l>
				</sp>
				<sp who="#Di">
					<speaker>Diceopoli</speaker>
					<l>Τί δ' ἄλλο Μεγαροῖ; Πῶς ὁ σῖτος ὤνιος;</l>
				</sp>
				<sp who="#Me">
					<speaker>Megarese</speaker>
					<l>Πὰρ ἁμὲ πολυτίματος ᾇπερ τοὶ θεοί.</l>
				</sp>
				<sp who="#Di">
					<speaker>Diceopoli</speaker>
					<l>Ἅλας οὖν φέρεις;</l>
				</sp>
				<sp who="#Me">
					<speaker>Megarese</speaker>
					<l>Οὐχ ὑμὲς αὐτῶν ἄρχετε;</l>
				</sp>
				<sp who="#Di">
					<speaker>Diceopoli</speaker>
					<l> Οὐδὲ σκόροδα;</l>
				</sp>
				<sp who="#Me">
					<speaker>Megarese</speaker>
					<lg>
						<l>Ποῖα σκόροδ'; Ὑμὲς τῶν ἀεί,</l>
						<l>ὅκκ' εἰσβάλητε, τὼς ἀρωραῖοι μύες,</l>
						<l>πάσσακι τὰς ἄγλιθας ἐξορύσσετε.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Τί δαὶ φέρεις;</l>
				</sp>
				<sp who="#Me">
					<speaker>Megarese</speaker>
					<l>Χοίρως ἐγώνγα μυστικάς.</l>
				</sp>
				<sp who="#Di">
					<speaker>Diceopoli</speaker>
					<l> Καλῶς λέγεις· ἐπίδειξον.</l>
				</sp>
				<sp who="#Me">
					<speaker>Megarese</speaker>
					<lg>
						<l>Ἀλλὰ μὰν καλαί.</l>
						<l>Ἄντεινον, αἰ λῇς· ὡς παχεῖα καὶ καλά.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Τουτὶ τί ἦν τὸ πρᾶγμα;</l>
				</sp>
				<sp who="#Me">
					<speaker>Megarese</speaker>
					<l>Χοῖρος ναὶ Δία.</l>
				</sp>
				<sp who="#Di">
					<speaker>Diceopoli</speaker>
					<l>Τί λέγεις σύ; ποδαπὴ χοῖρος ἥδε;</l>
				</sp>
				<sp who="#Me">
					<speaker>Megarese</speaker>
					<lg>
						<l>Μεγαρικά.</l>
						<l>Ἢ οὐ χοῖρός ἐσθ' ἅδ';</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Οὐκ ἔμοιγε φαίνεται.</l>
				</sp>
				<sp who="#Me">
					<speaker>Megarese</speaker>
					<lg>
						<l>Οὐ δεινά; Θᾶσθε, τῶδε τᾶς ἀπιστίας·</l>
						<l>οὔ φατι τάνδε χοῖρον εἶμεν. Ἀλλὰ μάν,</l>
						<l>αἰ λῇς, περίδου μοι περὶ θυμιτιδᾶν ἁλῶν,</l>
						<l>αἰ μή 'στιν οὗτος χοῖρος Ἑλλάνων νόμῳ.</l>
					</lg>
				</sp>
				<sp who="#Di">
					<speaker>Diceopoli</speaker>
					<l> Ἀλλ' ἔστιν ἀνθρώπου γε.</l>
				</sp>
				<sp who="#Me">
					<speaker>Megarese</speaker>
					<lg>
						<l>Ναὶ τὸν Διοκλέα,</l>
						<l>ἐμά γα. Τὺ δέ νιν εἴμεναι τίνος δοκεῖς;</l>
						<l>Ἦ λῇς ἀκοῦσαι φθεγγομένας;</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Νὴ τοὺς θεοὺς</l>
						<l>ἔγωγε.</l>
					</lg>
				</sp>
				<sp who="#Me">
					<speaker>Megarese</speaker>
					<lg>
						<l>Φώνει δὴ ταχέως τι, χοιρίον.</l>
						<l>Οὐ χρῆσθα; Σιγῇς, ὦ κάκιστ' ἀπολουμένα;</l>
						<l>Πάλιν τυ ἀποισῶ ναὶ τὸν Ἑρμᾶν οἴκαδις.</l>
					</lg>
				</sp>
				<sp who="#Ra">
					<speaker>Ragazza</speaker>
					<l>Κοῒ κοΐ.</l>
				</sp>
				<sp who="#Me">
					<speaker>Megarese</speaker>
					<l>Αὕτα 'στὶ χοῖρος;</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Νῦν γε χοῖρος φαίνεται.</l>
						<l>Ἀτὰρ ἐκτραφείς γε κύσθος ἔσται.</l>
					</lg>
				</sp>
				<sp who="#Me">
					<speaker>Megarese</speaker>
					<lg>
						<l>Πέντ' ἐτῶν,</l>
						<l>σάφ' ἴσθι, ποττὰν ματέρ' εἰκασθήσεται.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ἀλλ' οὐχὶ θύσιμός ἐστιν αὑτηγί.</l>
				</sp>
				<sp who="#Me">
					<speaker>Megarese</speaker>
					<lg>
						<l>Σά μάν;</l>
						<l>πᾶ δ' οὐκὶ θύσιμός ἐστι;</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Κέρκον οὐκ ἔχει.</l>
				</sp>
				<sp who="#Me">
					<speaker>Megarese</speaker>
					<lg>
						<l>Νεαρὰ γάρ ἐστιν· ἀλλὰ δελφακουμένα</l>
						<l>ἑξεῖ μεγάλαν τε καὶ παχεῖαν κἠρυθράν.</l>
						<l>Ἀλλ' αἰ τράφειν λῇς, ἅδε τοι χοῖρος καλά.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ὡς ξυγγενὴς ὁ κύσθος αὐτῆς θἀτέρᾳ.</l>
				</sp>
				<sp who="#Me">
					<speaker>Megarese</speaker>
					<lg>
						<l>Ὁμοματρία γάρ ἐστι κἠκ τωὐτῶ πατρός.</l>
						<l>Αἰ δ' ἀμπαχυνθῇ κἀναχνοιανθῇ τριχί,</l>
						<l>κάλλιστος ἔσται χοῖρος Ἀφροδίτᾳ θύειν.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ἀλλ' οὐχὶ χοῖρος τἀφροδίτῃ θύεται,</l>
				</sp>
				<sp who="#Me">
					<speaker>Megarese</speaker>
					<lg>
						<l>Οὐ χοῖρος Ἀφροδίτᾳ; Μόνᾳ γα δαιμόνων.</l>
						<l>Καὶ γίνεταί γα τᾶνδε τᾶν χοίρων τὸ κρῆς</l>
						<l>ἅδιστον ἂν τὸν ὀδελὸν ἀμπεπαρμένον.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ἤδη δ' ἄνευ τῆς μητρὸς ἐσθίοιεν ἄν;</l>
				</sp>
				<sp who="#Me">
					<speaker>Megarese</speaker>
					<l>Ναὶ τὸν Ποτιδᾶ, καί κ' ἄνις γα τῶ πατρός.</l>
				</sp>
				<sp who="#Di">
					<speaker>Diceopoli</speaker>
					<l>Τί δ' ἐσθίει μάλιστα;</l>
				</sp>
				<sp who="#Me">
					<speaker>Megarese</speaker>
					<lg>
						<l>Πάνθ' ἅ κα διδῷς.</l>
						<l>Αὐτὸς δ' ἐρώτη.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Χύρρε χύρρε.</l>
				</sp>
				<sp who="#Ra">
					<speaker>Ragazza</speaker>
					<l>Κοῒ κοΐ.</l>
				</sp>
				<sp who="#Di">
					<speaker>Diceopoli</speaker>
					<l>Τρώγοιτ' ἂν ἐρεβίνθους;</l>
				</sp>
				<sp who="#Ra">
					<speaker>Ragazza</speaker>
					<l>Κοῒ Κοῒ κοΐ.</l>
				</sp>
				<sp who="#Di">
					<speaker>Diceopoli</speaker>
					<l>Τί δαί; Φιβάλεως ἰσχάδας;</l>
				</sp>
				<sp who="#Ra">
					<speaker>Ragazza</speaker>
					<l>Κοῒ κοΐ.</l>
				</sp>
				<sp who="#Di">
					<speaker>Diceopoli</speaker>
					<l><del resp="editore-Coulon">Τί δαί; Σῦκα τρώγοις ἂν αὐτός;</del></l>
				</sp>
				<sp who="#Ra">
					<speaker>Ragazza</speaker>
					<l><del resp="editore-Coulon">Κοῒ κοΐ.</del></l>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὡς ὀξὺ πρὸς τὰς ἰσχάδας κεκράγατον.</l>
						<l>Ἐνεγκάτω τις ἔνδοθεν τῶν ἰσχάδων</l>
						<l>τοῖς χοιριδίοισιν. Ἆρα τρώξονται; Βαβαί,</l>
						<l>οἷον ῥοθιάζουσ', ὦ πολυτίμηθ' Ἡράκλεις.</l>
						<l>Ποδαπὰ τὰ χοιρί'; Ὡς Τραγασαῖα φαίνεται.</l>
					</lg>
				</sp>
				<sp who="#Me">
					<speaker>Megarese</speaker>
					<lg>
						<l>Ἀλλ' οὐκὶ πάσας κατέτραγον τὰς ἰσχάδας.</l>
						<l>Ἐγὼν γὰρ αὐτᾶν τάνδε μίαν ἀνειλόμαν.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Νὴ τὸν Δί', ἀστείω γε τὼ βοσκήματε.</l>
						<l>Πόσου πρίωμαί σοι τὰ χοιρίδια; λέγε.</l>
					</lg>
				</sp>
				<sp who="#Me">
					<speaker>Megarese</speaker>
					<lg>
						<l>Τὸ μὲν ἅτερον τοῦτο σκορόδων τροπαλίδος,</l>
						<l>τὸ δ' ἅτερον, αἰ λῇς, χοίνικος μόνας ἁλῶν.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ὠνήσομαί σοι· περίμεν' αὐτοῦ.</l>
				</sp>
				<sp who="#Me">
					<speaker>Megarese</speaker>
					<lg>
						<l>Ταῦτα δή.</l>
						<l>Ἑρμᾶ 'μπολαῖε, τὰν γυναῖκα τὰν ἐμὰν</l>
						<l>οὕτω μ' ἀποδόσθαι τάν τ' ἐμωυτῶ ματέρα.</l>
					</lg>
				</sp>
				<sp who="#Si">
					<speaker>Sicofante</speaker>
					<l>Ὦνθρωπε, ποδαπός;</l>
				</sp>
				<sp who="#Me">
					<speaker>Megarese</speaker>
					<l>Χοιροπώλας Μεγαρικός.</l>
				</sp>
				<sp who="#Si">
					<speaker>Sicofante</speaker>
					<lg>
						<l>Τὰ χοιρίδια τοίνυν ἐγὼ φαίνω ταδὶ</l>
						<l>πολέμια καὶ σέ.</l>
					</lg>
				</sp>
				<sp who="#Me">
					<speaker>Megarese</speaker>
					<lg>
						<l>Τοῦτ' ἐκεῖν'· εἵκει πάλιν</l>
						<l>ὅθενπερ ἀρχὰ τῶν κακῶν ἁμὶν ἔφυ.</l>
					</lg>
				</sp>
				<sp who="#Si">
					<speaker>Sicofante</speaker>
					<l>Κλάων μεγαριεῖς. Οὐκ ἀφήσεις τὸν σάκον;</l>
				</sp>
				<sp who="#Me">
					<speaker>Megarese</speaker>
					<l>Δικαιόπολι Δικαιόπολι, φαντάδδομαι.</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὑπὸ τοῦ; Τίς ὁ φαίνων σ' ἐστίν; Ἁγορανόμοι,</l>
						<l>τοὺς συκοφάντας οὐ θύραζ' ἐξείρξετε;</l>
						<l>Τί δαὶ μαθὼν φαίνεις ἄνευ θρυαλλίδος;</l>
					</lg>
					
				</sp>
				<sp who="#Si">
					<speaker>Sicofante</speaker>
					<l>Οὐ γὰρ φανῶ τοὺς πολεμίους;</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Κλάων γε σύ,</l>
						<l>εἰ μὴ 'τέρωσε συκοφαντήσεις τρέχων.</l>
					</lg>
				</sp>
				<sp who="#Me">
					<speaker>Megarese</speaker>
					<l>Οἷον τὸ κακὸν ἐν ταῖς Ἀθάναις τοῦτ' ἔνι.</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Θάρρει, Μεγαρίκ'· ἀλλ' ἧς τὰ χοιρίδι' ἀπέδου</l>
						<l>τιμῆς, λαβὲ ταυτὶ τὰ σκόροδα καὶ τοὺς ἅλας,</l>
						<l>καὶ χαῖρε πόλλ'·</l>
					</lg>
				</sp>
				<sp who="#Me">
					<speaker>Megarese</speaker>
					<l>Ἀλλ' ἁμὶν οὐκ ἐπιχώριον.</l>
				</sp>
				<sp who="#Di">
					<speaker>Diceopoli</speaker>
					<l>Πολυπραγμοσύνη 'στιν· ἐς κεφαλὴν τράποιτ' ἐμοί.</l>
				</sp>
				<sp who="#Me">
					<speaker>Megarese</speaker>
					<lg>
						<l>Ὦ χοιρίδια, πειρῆσθε κἄνις τῶ πατρὸς</l>
						<l>παίειν ἐφ' ἁλὶ τὰν μᾶδδαν, αἴ κά τις διδῷ.</l>
					</lg>
				</sp>
				<sp who="#Co">
					<speaker>Coro</speaker>
					<lg>
						<l>Εὐδαιμονεῖ γ' ἅνθρωπος. Οὐκ</l>
						<l>ἤκουσας οἷ προβαίνει</l>
						<l>τὸ πρᾶγμα τοῦ βουλεύματος;</l>
						<l>Καρπώσεται γὰρ ἁνὴρ</l>
						<l>ἐν τἀγορᾷ καθήμενος·</l>
						<l>κἂν εἰσίῃ τις Κτησίας</l>
						<l>ἢ συκοφάντης ἄλλος, οἰ-</l>
						<l>μώζων καθεδεῖται·</l>
						<l>οὐδ' ἄλλος ἀνθρώπων ὑπο-</l>
						<l>ψωνῶν σε πημανεῖ τι,</l>
						<l>οὐδ' ἐξομόρξεται Πρέπις</l>
						<l>τὴν εὐρυπρωκτίαν σοι,</l>
						<l>οὐδ' ὠστιεῖ Κλεωνύμῳ·</l>
						<l>χλαῖναν δ' ἔχων φανὴν δίει</l>
						<l>κοὐ ξυντυχών σ' Ὑπέρβολος</l>
						<l>δικῶν ἀναπλήσει·</l>
						<l>οὐδ' ἐντυχὼν ἐν τἀγορᾷ</l>
						<l>πρόσεισί σοι βαδίζων</l>
						<l>Κρατῖνος ἀεὶ κεκαρμένος</l>
						<l>μοιχὸν μιᾷ μαχαίρᾳ,</l>
						<l>ὁ περιπόνηρος Ἀρτέμων,</l>
						<l>ὁ ταχὺς ἄγαν τὴν μουσικήν,</l>
						<l>ὄζων κακὸν τῶν μασχαλῶν</l>
						<l>πατρὸς Τραγασαίου·</l>
						<l>οὐδ' αὖθις αὖ σε σκώψεται</l>
						<l>Παύσων ὁ παμπόνηρος</l>
						<l>Λυσίστρατός τ' ἐν τἀγορᾷ,</l>
						<l>Χολαργέων ὄνειδος,</l>
						<l>ὁ περιαλουργὸς τοῖς κακοῖς,</l>
						<l>ῥιγῶν τε καὶ πεινῶν ἀεὶ</l>
						<l>πλεῖν ἢ τριάκονθ' ἡμέρας</l>
						<l>τοῦ μηνὸς ἑκάστου.</l>
					</lg>
				</sp>
				<sp who="#Teb">
					<speaker>Tebano</speaker>
					<lg>
						<l>Ἴττω Ἡρακλεῖς, ἔκαμόν γα τὰν τύλαν κακῶς.</l>
						<l>Κατάθου τὺ τὰν γλάχων' ἀτρέμας, Ἰσμεινία·</l>
						<l>ὑμὲς δ', ὅσοι Θείβαθεν αὐλειταὶ πάρα,</l>
						<l>τοῖς ὀστίνοις φυσεῖτε τὸν πρωκτὸν κυνός.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Παῦ'· ἐς κόρακας. Οἱ σφῆκες, οὐκ ἀπὸ τῶν θυρῶν;</l>
						<l>Πόθεν προσέπτονθ' οἱ κακῶς ἀπολούμενοι</l>
						<l>ἐπὶ τὴν θύραν μοι Χαιριδῆς βομβαύλιοι;</l>
					</lg>
				</sp>
				<sp who="#Teb">
					<speaker>Tebano</speaker>
					<lg>
						<l>Νεὶ τὸν Ἰόλαν ἐπιχαρίτως ‹τύ› γ', ὦ ξένε·</l>
						<l>Θείβαθε γὰρ φυσάντες ἐξόπισθέ μου</l>
						<l>τἄνθια τᾶς γλάχωνος ἀπέκιξαν χαμαί.</l>
						<l>Ἀλλ' εἴ τι βούλει, πρίασο τῶν ἐγὼ φέρω,</l>
						<l>τῶν ὀρταλίχων ἢ τῶν τετραπτερυλλίδων.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὦ χαῖρε, κολλικοφάγε Βοιωτίδιον.</l>
						<l>Τί φέρεις;</l>
					</lg>
				</sp>
				<sp who="#Teb">
					<speaker>Tebano</speaker>
					<lg>
						<l>Ὅσ' ἐστὶν ἀγαθὰ Βοιωτοῖς ἁπλῶς,</l>
						<l>ὀρίγανον, γλαχώ, ψιάθως, θρυαλλίδας,</l>
						<l>νάσσας, κολοιώς, ἀτταγᾶς, φαλαρίδας,</l>
						<l>τροχίλως, κολύμβως.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὡσπερεὶ χειμὼν ἄρα</l>
						<l>ὀρνιθίας εἰς τὴν ἀγορὰν ἐλήλυθας.</l>
					</lg>
				</sp>
				<sp who="#Teb">
					<speaker>Tebano</speaker>
					<lg>
						<l>Καὶ μὰν φέρω χᾶνας, λαγώς, ἀλώπεκας,</l>
						<l>σκάλοπας, ἐχίνως, αἰελώρως, πικτίδας,</l>
						<l>ἰκτίδας, ἐνύδριας, ἐγχέλιας Κωπαΐδας.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὦ τερπνότατον σὺ τέμαχος ἀνθρώποις φέρων,</l>
						<l>δός μοι προσειπεῖν, εἰ φέρεις, τὰς ἐγχέλεις.</l>
					</lg>
				</sp>
				<sp who="#Teb">
					<speaker>Tebano</speaker>
					<lg>
						<l>Πρέσβειρα πεντήκοντα Κωπᾴδων κορᾶν,</l>
						<l>ἔκβαθι τῶδε κἠπιχάριτται τῷ ξένῳ.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὦ φιλτάτη σὺ καὶ πάλαι ποθουμένη,</l>
						<l>ἦλθες ποθεινὴ μὲν τρυγῳδικοῖς χοροῖς,</l>
						<l>φίλη δὲ Μορύχῳ. Δμῶες, ἐξενέγκατε</l>
						<l>τὴν ἐσχάραν μοι δεῦρο καὶ τὴν ῥιπίδα.</l>
						<l>Σκέψασθε, παῖδες, τὴν ἀρίστην ἔγχελυν,</l>
						<l>ἥκουσαν ἕκτῳ μόλις ἔτει ποθουμένην.</l>
						<l>Προσείπατ' αὐτὴν, ὦ τέκν'· ἄνθρακας δ' ἐγὼ</l>
						<l>ὑμῖν παρέξω τῆσδε τῆς ξένης χάριν.</l>
						<l>Ἀλλ' εἴσφερ' αὐτήν· μηδὲ γὰρ θανών ποτε</l>
						<l>σοῦ χωρὶς εἴην ἐντετευτλιωμένης.</l>
					</lg>
				</sp>
				<sp who="#Teb">
					<speaker>Tebano</speaker>
					<l>Ἐμοὶ δὲ τιμὰ τᾶσδε πᾶ γενείσεται;</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Ἀγορᾶς τέλος ταύτην γέ που δώσεις ἐμοί.</l>
						<l>Ἀλλ' εἴ τι πωλεῖς τῶνδε τῶν ἄλλων, λέγε.</l>
					</lg>
				</sp>
				<sp who="#Teb">
					<speaker>Tebano</speaker>
					<l> Ἰώγα ταῦτα πάντα.</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Φέρε, πόσου λέγεις;</l>
						<l>Ἢ φορτί' ἕτερ' ἐνθένδ' ἐκεῖσ' ἄξεις ἰών;</l>
					</lg>
				</sp>
				<sp who="#Teb">
					<l>Ὅ τι γ' ἔστ' Ἀθάνασ', ἐν Βοιωτοῖσιν δὲ μή.</l>
				</sp>
				<sp who="#Di">
					<speaker>Diceopoli</speaker>
					<lg>
						<l> Ἀφύας ἄρ' ἄξεις πριάμενος Φαληρικὰς</l>
						<l>ἢ κέραμον.</l>
					</lg>
				</sp>
				<sp who="#Teb">
					<speaker>Tebano</speaker>
					<lg>
						<l>Ἀφύας εἲ κέραμον; Ἀλλ' ἔντ' ἐκεῖ·</l>
						<l>ἀλλ' ὅ τι πὰρ ἁμὶν μεί 'στι, τᾶδε δ' αὖ πολύ.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ἐγᾦδα τοίνυν· συκοφάντην ἔξαγε,</l>
						<l>ὥσπερ κέραμον ἐνδησάμενος.</l>
					</lg>
				</sp>
				<sp who="#Teb">
					<speaker>Tebano</speaker>
					<lg>
						<l>Νεὶ τὼ σιώ,</l>
						<l>λάβοιμι μέντἂν κέρδος ἀγαγὼν καὶ πολύ,</l>
						<l>ἇπερ πίθακον ἀλιτρίας πολλᾶς πλέων.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Καὶ μὴν ὁδὶ Νίκαρχος ἔρχεται φανῶν.</l>
				</sp>
				<sp who="#Teb">
					<speaker>Tebano</speaker>
					<l>Μικκός γα μᾶκος οὗτος.</l>
				</sp>
				<sp who="#Di">
					<speaker>Diceopoli</speaker>
					<l>Ἀλλὰ πᾶν κακόν.</l>
				</sp>
				<sp who="#Ni">
					<speaker>Nicarco</speaker>
					<l>Ταυτὶ τίνος τὰ φορτί' ἐστί;</l>
				</sp>
				<sp who="#Teb">
					<speaker>Tebano</speaker>
					<lg>
						<l>Τῶδ' ἐμὰ</l>
						<l>Θείβαθεν, ἴττω Δεύς.</l>
					</lg>
				</sp>
				<sp who="#Ni">
					<speaker>Nicarco</speaker>
					<lg>
						<l>Ἐγὼ τοίνυν ὁδὶ</l>
						<l>φαίνω πολέμια ταῦτα.</l>
					</lg>
				</sp>
				<sp who="#Teb">
					<speaker>Tebano</speaker>
					<lg>
						<l>Τί δὲ κακὸν παθὼν</l>
						<l>ὀρναπετίοισι πόλεμον ἤρα καὶ μάχαν;</l>
					</lg>
				</sp>
				<sp who="#Ni">
					<speaker>Nicarco</speaker>
					<l> Καὶ σέ γε φανῶ πρὸς τοῖσδε.</l>
				</sp>
				<sp who="#Teb">
					<speaker>Tebano</speaker>
					<l> Τί ἀδικείμενος;</l>
				</sp>
				<sp who="#Ni">
					<speaker>Nicarco</speaker>
					<lg>
						<l>Ἐγὼ φράσω σοι τῶν περιεστώτων χάριν.</l>
						<l>Ἐκ τῶν πολεμίων εἰσάγεις θρυαλλίδα.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ἔπειτα φαίνεις δῆτα διὰ θρυαλλίδα;</l>
				</sp>
				<sp who="#Ni">
					<speaker>Nicarco</speaker>
					<l>Αὕτη γὰρ ἐμπρήσειεν ἂν τὸ νεώριον.</l>
				</sp>
				<sp who="#Di">
					<speaker>Diceopoli</speaker>
					<l>Νεώριον θρυαλλίς;</l>
				</sp>
				<sp who="#Ni">
					<speaker>Nicarco</speaker>
					<l> Οἶμαι.</l>
				</sp>
				<sp who="#Di">
					<speaker>Diceopoli</speaker>
					<l>Τίνι τρόπῳ;</l>
				</sp>
				<sp who="#Ni">
					<speaker>Nicarco</speaker>
					<lg>
						<l>Ἐνθεὶς ἂν εἰς τίφην ἀνὴρ Βοιώτιος</l>
						<l>ἅψας ἂν εἰσπέμψειεν εἰς τὸ νεώριον</l>
						<l>δι' ὑδρορρόας, βορέαν ἐπιτηρήσας μέγαν.</l>
						<l>Κεἴπερ λάβοιτο τῶν νεῶν τὸ πῦρ ἅπαξ,</l>
						<l>σελαγοῖντ' ἂν εὐθύς.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὦ κάκιστ' ἀπολούμενε,</l>
						<l>σελαγοῖντ' ἂν ὑπὸ τίφης τε καὶ θρυαλλίδος;.</l>
					</lg>
				</sp>
				<sp who="#Ni">
					<speaker>Nicarco</speaker>
					<l>Μαρτύρομαι.</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Ξυλλάμβαν' αὐτοῦ τὸ στόμα·</l>
						<l>δός μοι φορυτόν, ἵν' αὐτὸν ἐνδήσας φέρω</l>
						<l>ὥσπερ κέραμον, ἵνα μὴ καταγῇ φερόμενος.</l>
					</lg>
				</sp>
			</div>
			<div type="Str" n="3">
				<div type="strofe">
					<sp who="#Co">
						<speaker>Coro</speaker>
						<lg>
							<l>Ἔνδησον, ὦ βέλτιστε, τῷ</l>
							<l>ξένῳ καλῶς τὴν ἐμπολὴν</l>
							<l>οὕτως ὅπως</l>
							<l>ἂν μὴ φέρων κατάξῃ</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ἐμοὶ μελήσει ταῦτ', ἐπεί</l>
							<l>τοι καὶ ψοφεῖ λάλον τι καὶ</l>
							<l>πυρορραγὲς</l>
							<l>κἄλλως θεοῖσιν ἐχθρόν.</l>
						</lg>
					</sp>
					<sp who="#Co">
						<speaker>Coro</speaker>
						<l>Τί χρήσεταί ποτ' αὐτῷ;</l>
					</sp>
					<sp who="#Di">
						<speaker>Diceopoli</speaker>
						<lg>
							<l>Πάγχρηστον ἄγγος ἔσται,</l>
							<l>κρατὴρ κακῶν, τριπτὴρ δικῶν,</l>
							<l>φαίνειν ὑπευθύνους λυχνοῦ-</l>
							<l>χος καὶ κύλιξ</l>
							<l>τὰ πράγματ' ἐγκυκᾶσθαι.</l>
						</lg>
					</sp>
				</div>
				<div type="antistrofe">
					<sp who="#Co">
						<speaker>Coro</speaker>
						<lg>
							<l>Πῶς δ' ἂν πεποιθοίη τις ἀγ-</l>
							<l>γείῳ τοιούτῳ χρώμενος</l>
							<l>κατ' οἰκίαν</l>
							<l>τοσόνδ' ἀεὶ ψοφοῦντι;</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>ἘἸσχυρόν ἐστιν, ὦγάθ', ὥστ'</l>
							<l>οὐκ ἂν καταγείη ποτ', εἴ-</l>
							<l>περ ἐκ ποδῶν</l>
							<l>κατωκάρα κρέμαιτο.</l>
						</lg>
					</sp>
					<sp who="#Co">
						<speaker>Coro</speaker>
						<l>Ἤδη καλῶς ἔχει σοι.</l>
					</sp>
					<sp who="#Teb">
						<speaker>Tebano</speaker>
						<l>Μέλλω γά τοι θερίδδειν.</l>
					</sp>
					<sp who="#Co">
						<speaker>Coro</speaker>
						<lg>
							<l>Ἀλλ', ὦ ξένων βέλτιστε, συν-</l>
							<l>θέριζε καὶ<del resp="editore Coulon">[τοῦτον λαβὼν]</del>πρόσβαλλ' ὅποι</l>
							<l>βούλει φέρων</l>
							<l>πρὸς πάντα συκοφάντην.</l>
						</lg>
					</sp>
				</div>
			</div>
			<div type="Scena" n="5">
				<sp who="#Di">
					<speaker>Diceopoli</speaker>
					<lg>
						<l>Μόλις γ' ἐνέδησα τὸν κακῶς ἀπολούμενον.</l>
						<l>Αἴρου λαβὼν τὸν κέραμον, ὦ Βοιώτιε.</l>
					</lg>
				</sp>
				<sp who="#Teb">
					<speaker>Tebano</speaker>
					<l>Ὑπόκυπτε τὰν τύλαν ἰών, Ἰσμείνιχε.</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Χὤπως κατοίσεις αὐτὸν εὐλαβουμένως.</l>
						<l>Πάντως μὲν οἴσεις οὐδὲν ὑγιές, ἀλλ' ὅμως·</l>
						<l>κἂν τοῦτο κερδάνῃς ἄγων τὸ φορτίον,</l>
						<l>εὐδαιμονήσεις συκοφαντῶν γ' οὕνεκα.</l>
					</lg>
				</sp>
					<sp who="#ML">
					<speaker>Messaggero di Lamaco</speaker>
					<l>Δικαιόπολι.</l>
				</sp>
				<sp who="#Di">
					<speaker>Diceopoli</speaker>
					<l>Τί ἐστι; Τί με βωστρεῖς;</l>
				</sp>
				<sp who="#ML">
					<speaker>Messaggero di Lamaco</speaker>
					<lg>
						<l>Ὅ τι;</l>
						<l>ἐκέλευε Λάμαχός σε ταυτησὶ δραχμῆς</l>
						<l>εἰς τοὺς Χοᾶς αὑτῷ μεταδοῦναι τῶν κιχλῶν,</l>
						<l>τριῶν δραχμῶν δ' ἐκέλευε Κωπᾷδ' ἔγχελυν.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ὁ ποῖος οὗτος Λάμαχος τὴν ἔγχελυν;</l>
				</sp>
				<sp who="#ML">
					<speaker>Messaggero di Lamaco</speaker>
					<lg>
						<l> Ὁ δεινός, ὁ ταλαύρινος, ὃς τὴν Γοργόνα</l>
						<l>πάλλει κραδαίνων τρεῖς κατασκίους λόφους.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Οὐκ ἂν μὰ Δί', εἰ δοίη γέ μοι τὴν ἀσπίδα</l>
						<l>ἀλλ' ἐπὶ ταρίχει τοὺς λόφους κραδαινέτω</l>
						<l>ἢν δ' ἀπολιγαίνῃ, τοὺς ἀγορανόμους καλῶ.</l>
						<l>Ἐγὼ δ' ἐμαυτῷ τόδε λαβὼν τὸ φορτίον</l>
						<l>εἴσειμ' ὑπαὶ πτερύγων κιχλᾶν καὶ κοψίχων.</l>
					</lg>
				</sp>
			</div>
			<div type="Str" n="4">
				<div type="strofe">
					<sp who="#Co">
						<speaker>Coro</speaker>
						<lg>
							<l>Εἶδες, ὦ πᾶσα πόλι, τὸν φρόνιμον ἄνδρα, τὸν ὑπέρσοφον,</l>
							<l>οἷ' ἔχει σπεισάμενος ἐμπορικὰ χρήματα διεμπολᾶν,</l>
							<l>ὧν τὰ μὲν ἐν οἰκίᾳ χρήσιμα, τὰ δ' αὖ πρέπει χλιαρὰ κατεσθίειν.</l>
							<l>Αὐτόματα πάντ' ἀγαθὰ τῷδέ γε πορίζεται.</l>
							<l>Οὐδέποτ' ἐγὼ Πόλεμον οἴκαδ' ὑποδέξομαι,</l>
							<l>οὐδὲ παρ' ἐμοί ποτε τὸν Ἁρμόδιον ᾄσεται</l>
							<l>ξυγκατακλινείς, ὅτι πάροινος ἁνὴρ ἔφυ,</l>
							<l>ὅστις ἐπὶ πάντ' ἀγάθ' ἔχοντας ἐπικωμάσας</l>
							<l>ἠργάσατο πάντα κακά, κἀνέτρεπε κἀξέχει</l>
							<l>κἀμάχετο καὶ προσέτι πολλὰ προκαλουμένου·</l>
							<l>"Πῖνε, κατάκεισο, λαβὲ τήνδε φιλοτησίαν,"</l>
							<l>τὰς χάρακας ἧπτε πολὺ μᾶλλον ἔτι τῷ πυρί,</l>
							<l>ἐξέχει θ' ἡμῶν βίᾳ τὸν οἶνον ἐκ τῶν ἀμπέλων.</l>
						</lg>
					</sp>
				</div>
				<div type="antistrofe">
					<sp who="#Co">
						<speaker>Coro</speaker>
						<lg>
							<l>Ἐπτέρωταί τ' ἐπὶ τὸ δεῖπνον ἅμα καὶ μεγάλα δὴ φρονεῖ,</l>
							<l>τοῦ βίου δ' ἐξέβαλε δεῖγμα ‹τάδε› τὰ πτερὰ πρὸ τῶν θυρῶν.</l>
							<l>Ὦ Κύπριδι τῇ καλῇ καὶ Χάρισι ταῖς φίλαις ξύντροφε Διαλλαγή,</l>
							<l>0ὡς καλὸν ἔχουσα τὸ πρόσωπον ἄρ' ἐλάνθανες.</l>
							<l>Πῶς ἂν ἐμὲ καὶ σέ τις Ἔρως ξυναγάγοι λαβών</l>
							<l>ὥσπερ ὁ γεγραμμένος ἔχων στέφανον ἀνθέμων;</l>
							<l>Ἢ πάνυ γερόντιον ἴσως νενόμικάς με σύ;</l>
							<l>Ἀλλά σε λαβὼν τρία δοκῶ γ' ἂν ἔτι προσβαλεῖν·</l>
							<l>πρῶτα μὲν ἂν ἀμπελίδος ὄρχον ἐλάσαι μακρόν,</l>
							<l>εἶτα παρὰ τόνδε νέα μοσχίδια συκίδων,</l>
							<l>καὶ τὸ τρίτον ἡμερίδος ὄσχον, ὁ γέρων ὁδί,</l>
							<l>καὶ περὶ τὸ χωρίον ἐλᾷδας ἅπαν ἐν κύκλῳ,</l>
							<l>ὥστ' ἀλείφεσθαι σ' ἀπ' αὐτῶν κἀμὲ ταῖς νουμηνίαις.</l>
						</lg>
					</sp>
					<sp who="Ar">
						<speaker>Araldo</speaker>
						<lg>
							<l>Ἀκούετε λεῴ· κατὰ τὰ πάτρια τοὺς Χοᾶς</l>
							<l>πίνειν ὑπὸ τῆς σάλπιγγος· ὃς δ' ἂν ἐκπίῃ</l>
							<l>πρώτιστος, ἀσκὸν Κτησιφῶντος λήψεται.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Ὦ παῖδες, ὦ γυναῖκες, οὐκ ἠκούσατε;</l>
							<l>Τί δρᾶτε; Τοῦ κήρυκος οὐκ ἀκούετε;</l>
							<l>Ἀναβράττετ', ἐξοπτᾶτε, τρέπετ', ἀφέλκετε</l>
							<l>τὰ λαγῷα ταχέως, τοὺς στεφάνους ἀνείρετε.</l>
							<l>Φέρε τοὺς ὀβελίσκους, ἵν' ἀναπείρω τὰς κίχλας.</l>
						</lg>
					</sp>
				</div>
				<div type="strofe">
					<sp who="#Co">
						<speaker>Coro</speaker>
						<lg>
							<l>Ζηλῶ σε τῆς εὐβουλίας,</l>
							<l>μᾶλλον δὲ τῆς εὐωχίας,</l>
							<l>ἄνθρωπε, τῆς παρούσης</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Τί δῆτ', ἐπειδὰν τὰς κίχλας</l>
							<l>ὀπτωμένας ἴδητε;</l>
						</lg>
					</sp>
					<sp who="#Co">
						<speaker>Coro</speaker>
						<l>Οἶμαί σε καὶ τοῦτ' εὖ λέγειν.</l>
					</sp>
					<sp who="#Di">
						<speaker>Diceopoli</speaker>
						<l>Τὸ πῦρ ὑποσκάλευε.</l>
					</sp>
					<sp who="#Co">
						<speaker>Coro</speaker>
						<lg>
							<l>Ἤκουσας ὡς μαγειρικῶς</l>
							<l>κομψῶς τε καὶ δειπνητικῶς</l>
							<l>αὑτῷ διακονεῖται;</l>
						</lg>
					</sp>
				</div>
			</div>
			<div type="scena" n="6">
				<sp who="#Con">
					<speaker>Contadino</speaker>
					<l>Οἴμοι τάλας.</l>
				</sp>
				<sp who="#Di">
					<speaker>Diceopoli</speaker>
					<l>Ὦ Ἡράκλεις, τίς οὑτοσί;</l>
				</sp>
				<sp who="#Con">
					<speaker>Contadino</speaker>
					<l>Ἀνὴρ κακοδαίμων.</l>
				</sp>
				<sp who="#Di">
					<speaker>Diceopoli</speaker>
					<l>Κατὰ σεαυτόν νυν τρέπου.</l>
				</sp>
				<sp who="#Con">
					<speaker>Contadino</speaker>
					<lg>
						<l>Ὦ φίλτατε, σπονδαὶ γάρ εἰσι σοὶ μόνῳ,</l>
						<l>μέτρησον εἰρήνης τί μοι, κἂν πέντ' ἔτη.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Τί δ' ἔπαθες;</l>
				</sp>
				<sp who="#Con">
					<speaker>Contadino</speaker>
					<l> Ἐπετρίβην ἀπολέσας τὼ βόε.</l>
				</sp>
				<sp who="#Di">
					<speaker>Diceopoli</speaker>
					<l>Πόθεν;</l>
				</sp>
				<sp who="#Con">
					<speaker>Contadino</speaker>
					<l>Ἀπὸ Φυλῆς ἔλαβον οἱ Βοιώτιοι.</l>
				</sp>
				<sp who="#Di">
					<speaker>Diceopoli</speaker>
					<l>Ὦ τρισκακόδαιμον, εἶτα λευκὸν ἀμπέχει;</l>
				</sp>
				<sp who="#Con">
					<speaker>Contadino</speaker>
					<lg>
						<l>Καὶ ταῦτα μέντοι νὴ Δί' ὥπερ μ' ἐτρεφέτην</l>
						<l>ἐν πᾶσι βολίτοις.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Εἶτα νυνὶ τοῦ δέει;</l>
				</sp>
				<sp who="#Con">
					<speaker>Contadino</speaker>
					<lg>
						<l>Ἀπόλωλα τὠφθαλμὼ δακρύων τὼ βόε.</l>
						<l>Ἀλλ' εἴ τι κήδει Δερκέτου Φυλασίου,</l>
						<l>ὑπάλειψον εἰρήνῃ με τὠφθαλμὼ ταχύ.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ἀλλ', ὦ πόνηρ', οὐ δημοσιεύων τυγχάνω.</l>
				</sp>
				<sp who="#Con">
					<speaker>Contadino</speaker>
					<l>Ἴθ' ἀντιβολῶ σ', ἤν πως κομίσωμαι τὼ βόε.</l>
				</sp>
				<sp who="#Di">
					<speaker>Diceopoli</speaker>
					<l>Οὐκ ἔστιν, ἀλλὰ κλᾶε πρὸς τοὺς Πιττάλου.</l>
				</sp>
				<sp who="#Con">
					<speaker>Contadino</speaker>
					<lg>
						<l>Σὺ δ' ἀλλά μοι σταλαγμὸν εἰρήνης ἕνα</l>
						<l>εἰς τὸν καλαμίσκον ἐνστάλαξον τουτονί.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Οὐδ' ἂν στριβιλικίγξ· ἀλλ' ἀπιὼν οἴμωζέ ποι.</l>
				</sp>
				<sp who="#Con">
					<speaker>Contadino</speaker>
					<l>Οἴμοι κακοδαίμων τοῖν γεωργοῖν βοιδίοιν.</l>
				</sp>
			</div>
			<div type="Str" n="5">
				<div type="antistrofe">
					<sp who="#Co">
						<speaker>Coro</speaker>
						<lg>
							<l>Ἁνὴρ ἀνηύρηκέν τι ταῖς</l>
							<l>σπονδαῖσιν ἡδύ, κοὐκ ἔοι-</l>
							<l>κεν οὐδενὶ μεταδώσειν.</l>
						</lg>
					</sp>
					<sp who="#Di">
						<speaker>Diceopoli</speaker>
						<lg>
							<l>Κατάχει σὺ τῆς χορδῆς τὸ μέλι·</l>
							<l>ὰς σηπίας στάθευε.</l>
						</lg>
					</sp>
					<sp who="#Co">
						<speaker>Coro</speaker>
						<l>Ἤκουσας ὀρθιασμάτων;</l>
					</sp>
					<sp who="#Di">
						<speaker>Diceopoli</speaker>
						<l>Ὀπτᾶτε τἀγχέλεια.</l>
					</sp>
					<sp who="#Co">
						<speaker>Coro</speaker>
						<lg>
							<l>Ἀποκτενεῖς λιμῷ 'μὲ καὶ</l>
							<l>τοὺς γείτονας κνίσῃ τε καὶ</l>
							<l>φωνῇ τοιαῦτα λάσκων.</l>
						</lg>
					</sp>
					<sp who="#Di">
						<speaker>Diceopoli</speaker>
						<l>Ὀπτᾶτε ταυτὶ καὶ καλῶς ξανθίζετε.</l>
					</sp>
				</div>
			</div>
			<div type="scena" n="6">
				<sp who="#Da">
					<speaker>Damigella</speaker>
					<l>Δικαιόπολι,<add resp="editore Coulon">‹Δικαιόπολι.›</add></l>
				</sp>
				<sp who="#Di">
					<speaker>Diceopoli</speaker>
					<l>Τίς οὑτοσί;</l>
				</sp>
				<sp who="#Da">
					<speaker>Damigella</speaker>
					<lg>
						<l>Ἔπεμψέ τίς σοι νυμφίος ταυτὶ κρέα</l>
						<l>ἐκ τῶν γάμων.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Καλῶς γε ποιῶν ὅστις ἦν.</l>
				</sp>
				<sp who="#Da">
					<speaker>Damigella</speaker>
					<lg>
						<l>Ἐκέλευε δ' ἐγχέαι σε τῶν κρεῶν χάριν,</l>
						<l>ἵνα μὴ στρατεύοιτ', ἀλλὰ κινοίη μένων,</l>
						<l>εἰς τὸν ἀλάβαστον κύαθον εἰρήνης ἕνα.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ἀπόφερ', ἀπόφερε τὰ κρέα καὶ μή μοι δίδου,</l>
						<l>ὡς οὐκ ἂν ἐγχέαιμι χιλιῶν δραχμῶν.</l>
						<l>Ἀλλ' αὑτηὶ τίς ἐστιν;</l>
					</lg>
				</sp>
				<sp who="#Da">
					<speaker>Damigella</speaker>
					<lg>
						<l>Ἡ νυμφεύτρια</l>
						<l>δεῖται παρὰ τῆς νύμφης τι σοὶ λέξαι μόνῳ.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Φέρε δή, τί σὺ λέγεις; Ὡς γέλοιον, ὦ θεοί,</l>
						<l>τὸ δέημα τῆς νύμφης, ὃ δεῖταί μου σφόδρα,</l>
						<l>ὅπως ἂν οἰκουρῇ τὸ πέος τοῦ νυμφίου.</l>
						<l>Φέρε δεῦρο τὰς σπονδάς, ἵν' αὐτῇ δῶ μόνῃ,</l>
						<l>ὁτιὴ γυνή 'στι τοῦ πολέμου τ' οὐκ αἰτία.</l>
						<l>Ὕπεχ' ὧδε δεῦρο τοὐξάλειπτρον, ὦ γύναι.</l>
						<l>Οἶσθ' ὡς ποείτω; τοῦτο τῇ νύμφῃ φράσον·</l>
						<l>Ὅταν στρατιώτας καταλέγωσι, τουτῳὶ</l>
						<l>νύκτωρ ἀλειφέτω τὸ πέος τοῦ νυμφίου.</l>
						<l>Ἀπόφερε τὰς σπονδάς. Φέρε τὴν οἰνήρυσιν,</l>
						<l>ἵν' οἶνον ἐγχέω λαβὼν εἰς τοὺς Χοᾶς.</l>
					</lg>
				</sp>
				<sp who="#Co">
					<speaker>Coro</speaker>
					<lg>
						<l>Καὶ μὴν ὁδί τις τὰς ὀφρῦς ἀνεσπακὼς</l>
						<l>ὥσπερ τι δεινὸν ἀγγελῶν ἐπείγεται.</l>
					</lg>
				</sp>
				<sp who="#Ar">
					<speaker>Araldo</speaker>
					<l>Ἰὼ πόνοι τε καὶ μάχαι καὶ Λάμαχοι.</l>
				</sp>
				<sp who="#La">
					<speaker>Lamaco</speaker>
					<l>Τίς ἀμφὶ χαλκοφάλαρα δώματα κτυπεῖ;</l>
				</sp>
				<sp who="#Ar">
					<speaker>Araldo</speaker>
					<lg>
						<l>Ἰέναι σ' ἐκέλευον οἱ στρατηγοὶ τήμερον</l>
						<l>ταχέως λαβόντα τοὺς λόχους καὶ τοὺς λόφους·</l>
						<l>κἄπειτα τηρεῖν νειφόμενον τὰς εἰσβολάς.</l>
						<l>Ὑπὸ τοὺς Χοᾶς γὰρ καὶ Χύτρους αὐτοῖσί τις</l>
						<l>ἤγγειλε λῃστὰς ἐμβαλεῖν Βοιωτίους.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ἰὼ στρατηγοὶ πλείονες ἢ βελτίονες.</l>
				</sp>
				<sp who="#La">
					<speaker>Lamaco</speaker>
					<l>Οὐ δεινὰ μὴ 'ξεῖναί με μηδ' ἑορτάσαι;</l>
				</sp>
				<sp who="#Di">
					<speaker>Diceopoli</speaker>
					<l>Ἰὼ στράτευμα πολεμολαμαχαϊκόν.</l>
				</sp>
				<sp who="#La">
					<speaker>Lamaco</speaker>
					<l>Οἴμοι κακοδαίμων, καταγελᾷς ἤδη σύ μου.</l>
				</sp>
				<sp who="#Di">
					<speaker>Diceopoli</speaker>
					<l>Βούλει μάχεσθαι Γηρυόνῃ τετραπτίλῳ;</l>
				</sp>
				<sp who="#La">
					<speaker>Lamaco</speaker>
					<lg>
						<l>Αἰαῖ,</l>
						<l>οἵαν ὁ κῆρυξ ἀγγελίαν ἤγγειλέ μοι.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Αἰαῖ, τίνα δ' αὖ 'μοὶ προστρέχει τις ἀγγελῶν;</l>
				</sp>
				<sp who="#Me">
					<speaker>Messaggero</speaker>
					<l>Δικαιόπολι.</l>
				</sp>
				<sp who="#Di">
					<speaker>Diceopoli</speaker>
					<l>Τί ἐστιν;</l>
				</sp>
				<sp who="#Me">
					<speaker>Messaggero</speaker>
					<lg>
						<l>Ἐπὶ δεῖπνον ταχὺ</l>
						<l>βάδιζε τὴν κίστην λαβὼν καὶ τὸν χοᾶ.</l>
						<l>Ὁ τοῦ Διονύσου γάρ σ' ἱερεὺς μεταπέμπεται.</l>
						<l>Ἀλλ' ἐγκόνει· δειπνεῖν κατακωλύεις πάλαι.</l>
						<l>Τὰ δ' ἄλλα πάντ' ἐστὶν παρεσκευασμένα,</l>
						<l>κλῖναι, τράπεζαι, προσκεφάλαια, στρώματα,</l>
						<l>στέφανοι, μύρον, τραγήμαθ', ‑ αἱ πόρναι πάρα, ‑</l>
						<l>ἄμυλοι, πλακοῦντες, σησαμοῦντες, ἴτρια,</l>
						<l>ὀρχηστρίδες, τὸ Φίλταθ' Ἁρμόδι' οὐ, πάλαι.</l>
						<l>Ἀλλ' ὡς τάχιστα σπεῦδε.</l>
					</lg>
				</sp>
				<sp who="#La">
					<speaker>Lamaco</speaker>
					<l>Κακοδαίμων ἐγώ.</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Καὶ γὰρ σὺ μεγάλην ἐπεγράφου τὴν Γοργόνα.</l>
						<l>Σύγκλειε, καὶ δεῖπνόν τις ἐνσκευαζέτω.</l>
					</lg>
				</sp>
				<sp who="#La">
					<speaker>Lamaco</speaker>
					<l>Παῖ παῖ, φέρ' ἔξω δεῦρο τὸν γυλιὸν ἐμοί.</l>
				</sp>
				<sp who="#Di">
					<speaker>Diceopoli</speaker>
					<l>Παῖ παῖ, φέρ' ἔξω δεῦρο τὴν κίστην ἐμοί.</l>
				</sp>
				<sp who="#La">
					<speaker>Lamaco</speaker>
					<l>Ἅλας θυμίτας οἶσε, παῖ, καὶ κρόμμυα.</l>
				</sp>
				<sp who="#Di">
					<speaker>Diceopoli</speaker>
					<l>Ἐμοὶ δὲ τεμάχη· κρομμύοις γὰρ ἄχθομαι.</l>
				</sp>
				<sp who="#La">
					<speaker>Lamaco</speaker>
					<l> Θρῖον ταρίχους οἶσε δεῦρο, παῖ, σαπροῦ.</l>
				</sp>
				<sp who="#Di">
					<speaker>Diceopoli</speaker>
					<l>Κἀμοὶ σὺ δή, παῖ, θρῖον· ὀπτήσω δ' ἐκεῖ.</l>
				</sp>
				<sp who="#La">
					<speaker>Lamaco</speaker>
					<l>Ἔνεγκε δεῦρο τὼ πτερὼ τὠκ τοῦ κράνους.</l>
				</sp>
				<sp who="#Di">
					<speaker>Diceopoli</speaker>
					<l>Ἐμοὶ δὲ τὰς φάττας γε φέρε καὶ τὰς κίχλας.</l>
				</sp>
				<sp who="#La">
					<speaker>Lamaco</speaker>
					<l> Καλόν γε καὶ λευκὸν τὸ τῆς στρούθου πτερόν.</l>
				</sp>
				<sp who="#Di">
					<speaker>Diceopoli</speaker>
					<l>Καλόν γε καὶ ξανθὸν τὸ τῆς φάττης κρέας.</l>
				</sp>
				<sp who="#La">
					<speaker>Lamaco</speaker>
					<l> Ὦνθρωπε, παῦσαι καταγελῶν μου τῶν ὅπλων.</l>
				</sp>
				<sp who="#Di">
					<speaker>Diceopoli</speaker>
					<l>Ὦνθρωπε, βούλει μὴ βλέπειν εἰς τὰς κίχλας;</l>
				</sp>
				<sp who="#La">
					<speaker>Lamaco</speaker>
					<l>Τὸ λοφεῖον ἐξένεγκε τῶν τριῶν λόφων.</l>
				</sp>
				<sp who="#Di">
					<speaker>Diceopoli</speaker>
					<l>Κἀμοὶ λεκάνιον τῶν λαγῴων δὸς κρεῶν.</l>
				</sp>
				<sp who="#La">
					<speaker>Lamaco</speaker>
					<l>Ἀλλ' ἦ τριχόβρωτες τοὺς λόφους μου κατέφαγον;</l>
				</sp>
				<sp who="#Di">
					<speaker>Diceopoli</speaker>
					<l>Ἀλλ' ἦ πρὸ δείπνου τὴν μίμαρκυν κατέδομαι;</l>
				</sp>
				<sp who="#La">
					<speaker>Lamaco</speaker>
					<l>Ὦνθρωπε, βούλει μὴ προσαγορεύειν ἐμέ;</l>
				</sp>
				<sp who="#Di">
					<speaker>Diceopoli</speaker>
					<lg>
						<l>Οὔκ, ἀλλ' ἐγὼ χὠ παῖς ἐρίζομεν πάλαι.</l>
						<l>Βούλει περιδόσθαι κἀπιτρέψαι Λαμάχῳ,</l>
						<l>πότερον ἀκρίδες ἥδιόν ἐστιν ἢ κίχλαι;</l>
					</lg>
				</sp>
				<sp who="#La">
					<speaker>Lamaco</speaker>
					<l>Οἴμ' ὡς ὑβρίζεις.</l>
				</sp>
				<sp who="#Di">
					<speaker>Diceopoli</speaker>
					<l>Τὰς ἀκρίδας κρίνει πολύ.</l>
				</sp>
				<sp who="#La">
					<speaker>Lamaco</speaker>
					<l>Παῖ παῖ, καθελών μοι τὸ δόρυ δεῦρ' ἔξω φέρε.</l>
				</sp>
				<sp who="#Di">
					<speaker>Diceopoli</speaker>
					<l>Παῖ παῖ, σὺ δ' ἀφελὼν δεῦρο τὴν χορδὴν φέρε.</l>
				</sp>
				<sp who="#La">
					<speaker>Lamaco</speaker>
					<lg>
						<l>Φέρε, τοῦ δόρατος ἀφελκύσωμαι τοὔλυτρον.</l>
						<l>Ἔχ', ἀντέχου, παῖ.</l>
					</lg>
				</sp>
				<sp who="#Di">
					<speaker>Diceopoli</speaker>
					<l> Καὶ σύ, παῖ, τοῦδ' ἀντέχου.</l>
				</sp>
				<sp who="#La">
					<speaker>Lamaco</speaker>
					<l>Τοὺς κιλλίβαντας οἶσε, παῖ, τῆς ἀσπίδος.</l>
				</sp>
				<sp who="#Di">
					<speaker>Diceopoli</speaker>
					<l>Καὶ τῆς ἐμῆς τοὺς κριβανίτας ἔκφερε.</l>
				</sp>
				<sp who="#La">
					<speaker>Lamaco</speaker>
					<l>Φέρε δεῦρο γοργόνωτον ἀσπίδος κύκλον.</l>
				</sp>
				<sp who="#Di">
					<speaker>Diceopoli</speaker>
					<l> Κἀμοὶ πλακοῦντος τυρόνωτον δὸς κύκλον.</l>
				</sp>
				<sp who="#La">
					<speaker>Lamaco</speaker>
					<l>Ταῦτ' οὐ κατάγελώς ἐστιν ἀνθρώποις πλατύς;</l>
				</sp>
				<sp who="#Di">
					<speaker>Diceopoli</speaker>
					<l>Ταῦτ' οὐ πλακοῦς δῆτ' ἐστὶν ἀνθρώποις γλυκύς;</l>
				</sp>
				<sp who="#La">
					<speaker>Lamaco</speaker>
					<lg>
						<l>Κατάχει σύ, παῖ, τοὔλαιον. Ἐν τῷ χαλκίῳ</l>
						<l>ἐνορῶ γέροντα δειλίας φευξούμενον.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Κατάχει σὺ τὸ μέλι. Κἀνθάδ' εὔδηλος γέρων</l>
						<l>κλάειν κελεύων Λάμαχον τὸν Γοργάσου.</l>
					</lg>
				</sp>
				<sp who="#La">
					<speaker>Lamaco</speaker>
					<l>Φέρε δεῦρο, παῖ, θώρακα πολεμιστήριον.</l>
				</sp>
				<sp who="#Di">
					<speaker>Diceopoli</speaker>
					<l>Ἔξαιρε, παῖ, θώρακα κἀμοὶ τὸν χοᾶ.</l>
				</sp>
				<sp who="#La">
					<speaker>Lamaco</speaker>
					<l>Ἐν τῷδε πρὸς τοὺς πολεμίους θωρήξομαι.</l>
				</sp>
				<sp who="#Di">
					<speaker>Diceopoli</speaker>
					<l>Ἐν τῷδε πρὸς τοὺς συμπότας θωρήξομαι.</l>
				</sp>
				<sp who="#La">
					<speaker>Lamaco</speaker>
					<l>Τὰ στρώματ', ὦ παῖ, δῆσον ἐκ τῆς ἀσπίδος.</l>
				</sp>
				<sp who="#Di">
					<speaker>Diceopoli</speaker>
					<l> Τὸ δεῖπνον, ὦ παῖ, δῆσον ἐκ τῆς κιστίδος.</l>
				</sp>
				<sp who="#La">
					<speaker>Lamaco</speaker>
					<l>Ἐγὼ δ' ἐμαυτῷ τὸν γυλιὸν οἴσω λαβών.</l>
				</sp>
				<sp who="#Di">
					<speaker>Diceopoli</speaker>
					<l>Ἐγὼ δὲ θοἰμάτιον λαβὼν ἐξέρχομαι.</l>
				</sp>
				<sp who="#La">
					<speaker>Lamaco</speaker>
					<lg>
						<l>Τὴν ἀσπίδ' αἴρου καὶ βάδιζ', ὦ παῖ, λαβών.</l>
						<l>Νείφει. Βαβαιάξ· χειμέρια τὰ πράγματα.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Αἴρου τὸ δεῖπνον· συμποτικὰ τὰ πράγματα.</l>
				</sp>
			</div>
			<div type="Str" n="6">
				<sp who="#Co">
					<speaker>Coro</speaker>
					<lg>
						<l>Ἴτε δὴ χαίροντες ἐπὶ στρατιάν.</l>
						<l>Ὡς ἀνομοίαν ἔρχεσθον ὁδόν·</l>
						<l>τῷ μὲν πίνειν στεφανωσαμένῳ,</l>
						<l>σοὶ δὲ ῥιγῶν καὶ προφυλάττειν,</l>
						<l>τῷ δὲ καθεύδειν</l>
						<l>μετὰ παιδίσκης ὡραιοτάτης,</l>
						<l>ἀνατριβομένῳ γε τὸ δεῖνα.</l>
					</lg>
				</sp>
				<div type="strofe">
					<sp who="#Co">
						<speaker>Coro</speaker>
						<lg>
							<l>Ἀντίμαχον τὸν Ψακάδος, τὸν ξυγγραφῆ, τὸν μελέων ποητήν,</l>
							<l>ὡς μὲν ἁπλῷ λόγῳ κακῶς ἐξολέσειεν ὁ Ζεύς·</l>
							<l>ὅς γ' ἐμὲ τὸν τλήμονα Λήναια χορηγῶν ἀπέλυσ' ἄδειπνον.</l>
							<l>Ὃν ἔτ' ἐπίδοιμι τευθίδος</l>
							<l>δεόμενον, ἡ δ' ὠπτημένη</l>
							<l>σίζουσα πάραλος ἐπὶ τραπέζῃ κειμένη</l>
							<l>ὀκέλλοι· κᾆτα μέλλοντος λαβεῖν</l>
							<l>αὐτοῦ κύων ἁρπάσασα φεύγοι.</l>
						</lg>
					</sp>
				</div>
				<div type="antistrofe">
					<sp who="#Co">
						<speaker>Coro</speaker>
						<lg>
							<l>Τοῦτο μὲν αὐτῷ κακὸν ἕν, κᾆθ' ἕτερον νυκτερινὸν γένοιτο.</l>
							<l>Ἠπιαλῶν γὰρ οἴκαδ' ἐξ ἱππασίας βαδίζων,</l>
							<l>εἶτα πατάξειέ τις αὐτοῦ μεθύων τὴν κεφαλὴν Ὀρέστης</l>
							<l>μαινόμενος· ὁ δὲ λίθον λαβεῖν</l>
							<l>βουλόμενος ἐν σκότῳ λάβοι</l>
							<l>τῇ χειρὶ πέλεθον ἀρτίως κεχεσμένον·</l>
							<l>ἐπᾴξειεν δ' ἔχων τὸν μάρμαρον,</l>
							<l>κἄπειθ' ἁμαρτὼν βάλοι Κρατῖνον.</l>
						</lg>
					</sp>
				</div>
			</div>
			<div type="scena" n="7">
				<sp who="#Me">
					<speaker>Messaggero</speaker>
					<lg>
						<l>Ὦ δμῶες οἳ κατ' οἶκόν ἐστε Λαμάχου,</l>
						<l>ὕδωρ, ὕδωρ ἐν χυτριδίῳ θερμαίνετε·</l>
						<l>ὀθόνια, κηρωτὴν παρασκευάζετε,</l>
						<l>ἔρι' οἰσυπηρά, λαμπάδιον περὶ τὸ σφυρόν.</l>
						<l>Ἁνὴρ τέτρωται χάρακι διαπηδῶν τάφρον,</l>
						<l>καὶ τὸ σφυρὸν παλίνορρον ἐξεκόκκισεν,</l>
						<l>καὶ τῆς κεφαλῆς κατέαγε περὶ λίθῳ πεσών,</l>
						<l>καὶ Γοργόν' ἐξήγειρεν ἐκ τῆς ἀσπίδος·</l>
						<l>πτίλον δὲ τὸ μέγα κομπολακύθου κλάσας</l>
						<l>πρὸς ταῖς πέτραισι δεινὸν ἐξηύδα μέλος·</l>
						<l>"Ὦ κλεινὸν ὄμμα νῦν πανύστατόν σ' ἰδὼν</l>
						<l>λείπω φάος τόδ'. Οὐκέτ' ‹οὐδέν› εἰμ' ἐγώ."</l>
						<l>Τοσαῦτα λέξας εἰς ὑδρορρόαν πεσὼν</l>
						<l>ἀνίσταταί τε καὶ ξυναντᾷ δραπέτας</l>
						<l>λῃστὰς ἐλαύνων καὶ κατασπέρχων δορί.</l>
						<l>Ὁδὶ δὲ καὐτός. Ἀλλ' ἄνοιγε τὴν θύραν.</l>
					</lg>
				</sp>
				<sp who="#La">
					<speaker>Lamaco</speaker>
					<lg>
						<l>Ἀτταταῖ ἀτταταῖ,</l>
						<l>στυγερὰ τάδε γε κρυερὰ πάθεα· τάλας ἐγώ.</l>
						<l>Διόλλυμαι δορὸς ὑπὸ πολεμίου τυπείς.</l>
						<l>Ἐκεῖνο δ' αἰακτὸν <del resp="editore Coulon">[οἰμωκτὸν]</del> ἂν γένοιτό μοι,</l>
						<l>Δικαιόπολις εἴ μ' ἴδοι τετρωμένον</l>
						<l>κᾆτ' ἐγχάνοι ταῖς ἐμαῖς τύχαισιν.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ἀτταταῖ ἀτταταῖ,</l>
						<l>τῶν τιτθίων, ὡς σκληρὰ καὶ κυδώνια.</l>
						<l>Φιλήσατόν με μαλθακῶς, ὦ χρυσίω,</l>
						<l>τὸ περιπεταστὸν κἀπιμανδαλωτόν.</l>
						<l>Τὸν γὰρ χοᾶ πρῶτος ἐκπέπωκα.</l>
					</lg>
				</sp>
				<sp who="#La">
					<speaker>Lamaco</speaker>
					<lg>
						<l>Ὦ συμφορὰ τάλαινα τῶν ἐμῶν κακῶν.</l>
						<l>Ἰὼ ἰὼ τραυμάτων ἐπωδύνων.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ἰὴ ἰή, χαῖρε, Λαμαχίππιον.</l>
				</sp>
				<sp who="#La">
					<speaker>Lamaco</speaker>
					<l>Στυγερὸς ἐγώ.</l>
				</sp>
				<sp who="#Di">
					<speaker>Diceopoli</speaker>
					<l>Τί με σὺ κυνεῖς;</l>
				</sp>
				<sp who="#La">
					<speaker>Lamaco</speaker>
					<l>Μογερὸς ἐγώ.</l>
				</sp>
				<sp who="#Di">
					<speaker>Diceopoli</speaker>
					<l>Τί με σὺ δάκνεις;</l>
				</sp>
				<sp who="#La">
					<speaker>Lamaco</speaker>
					<l>Τάλας ἐγὼ <del resp="editore Coulon">[τῆς ἐν μάχῃ]</del>ξυμβολῆς βαρείας.</l>
				</sp>
				<sp who="#Di">
					<speaker>Diceopoli</speaker>
					<l>Τοῖς Χουσὶ γάρ τις ξυμβολὰς ἐπράττετο;</l>
				</sp>
				<sp who="#La">
					<speaker>Lamaco</speaker>
					<lg>
						<l> Ἰὼ <add resp="editore Coulon">‹ἰώ,›</add> Παιὰν Παιάν.</l>
					</lg>
				</sp>
				<sp who="#Di">
					<speaker>Diceopoli</speaker>
					<l>Ἀλλ' οὐχὶ νυνὶ τήμερον Παιώνια.</l>
				</sp>
				<sp who="#La">
					<speaker>Lamaco</speaker>
					<lg>
						<l>Λάβεσθέ μου, λάβεσθε τοῦ σκέλους· παπαῖ,</l>
						<l>προσλάβεσθ', ὦ φίλοι.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ἐμοῦ δέ γε σφὼ τοῦ πέους ἄμφω μέσου</l>
						<l>προσλάβεσθ', ὦ φίλαι.</l>
					</lg>
				</sp>
				<sp who="#La">
					<speaker>Lamaco</speaker>
					<lg>
						<l> Εἰλιγγιῶ κάρα λίθῳ πεπληγμένος</l>
						<l>καὶ σκοτοδινιῶ.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Κἀγὼ καθεύδειν βούλομαι καὶ στύομαι</l>
						<l>καὶ σκοτοβινιῶ.</l>
					</lg>
				</sp>
				<sp who="#La">
					<speaker>Lamaco</speaker>
					<lg>
						<l>Θύραζέ μ' ἐξενέγκατ' εἰς τοῦ Πιττάλου</l>
						<l>παιωνίαισι χερσίν.</l>
					</lg>
				</sp>
				<sp who="#Di">
					<speaker>Diceopoli</speaker>
					<lg>
						<l>Ὡς τοὺς κριτάς με φέρετε. Ποῦ 'στιν ὁ βασιλεύς;</l>
						<l>Ἀπόδοτέ μοι τὸν ἀσκόν.</l>
					</lg>
				</sp>
				<sp who="#La">
					<speaker>Lamaco</speaker>
					<l>Λόγχη τις ἐμπέπηγέ μοι δι' ὀστέων ὀδυρτά.</l>
				</sp>
				<sp who="#Di">
					<speaker>Diceopoli</speaker>
					<l>Ὁρᾶτε τουτονὶ κενόν. Τήνελλα καλλίνικος.</l>
				</sp>
				<sp who="#Co">
					<speaker>Coro</speaker>
					<l>Τήνελλα δῆτ', εἴπερ καλεῖς γ', ὦ πρέσβυ, καλλίνικος.</l>
				</sp>
				<sp who="#Di">
					<speaker>Diceopoli</speaker>
					<l>Καὶ πρός γ' ἄκρατον ἐγχέας ἄμυστιν ἐξέλαψα.</l>
				</sp>
				<sp who="#Co">
					<speaker>Coro</speaker>
					<l> Τήνελλά νυν, ὦ γεννάδα· χώρει λαβὼν τὸν ἀσκόν.</l>
				</sp>
				<sp who="#Di">
					<speaker>Diceopoli</speaker>
					<l>Ἕπεσθέ νυν ᾄδοντες· Ὦ τήνελλα καλλίνικος.</l>
				</sp>
				<sp who="#Co">
					<speaker>Coro</speaker>
					<lg>
						<l>Ἀλλ' ἑψόμεσθα σὴν χάριν</l>
						<l>τήνελλα καλλίνικον ᾄ-</l>
						<l>δοντες σὲ καὶ τὸν ἀσκόν.</l>
					</lg>
				</sp>
			</div>
		</body>
	</text>
</TEI>